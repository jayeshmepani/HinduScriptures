[
    {
        "text": "श्री गुरवे शिवाये नमः ।\n\nओं नमः परमात्मने ।।\n\nओं नमो गणाधिपतये नमः ।।\n\nओं नमो विष्णवे ।।\n\nप्. ५५अ) ओं नमः शिवाय स शिवाय शिवदाय नमो नमः ।\n\nअथ चन्द्रज्ञानं लिख्यते ।।\n\nओं कैलासपिठमध्यस्थं देवदेवं महेश्वरम् ।\n\nस्कन्दनन्दिगणाकीर्णं विश्वेश्वरसमन्वितम् ।। १ ।।\n\nब्रह्मादि कारणैः सार्धमुमया सहितं स्थितम् ।\n\nमहोदरसमायुक्तमप्सरोभिः समावृतम् ।। २ ।।\n\nमहाध्यानस्थितं देवं मुनिभिश्चापि संवृतम् ।\n\nगन्धर्वादि गणोपेतं सिद्धसङ्घैश्च संयुतम् ।। ३ ।।\n\nस्रूयमानं सुरवरैः साध्यरुद्रमरुद्घनैः ।\n\nनारद प्रमुखैश्चैव गीतनृत्तविशारदैः ।। ४ ।।\n\nआराध्यमानं देवेशं वरदं लोककारणम् ।\n\nसर्वानुग्रहकर्तारं सर्वपापप्रणाशनम् ।। ५ ।।\n\nप्. ५५ब्) सर्वमन्त्रवरं नाथं सर्वदेव नमस्कृतम् ।\n\nतत्रस्थं देवदेवेशमुमयासहितं शिवम् ।। ६ ।।\n\nदृष्ट्वा तु वरदं देवं ध्यानस्थं तं कपालिनम् ।\n\nसंशया विष्टचित्तस्तु चन्द्रो वेदविदांपतिः ।। ७ ।।\n\nअष्टाङ्गप्रणिपातेन प्रणम्य परमेश्वरम् ।\n\nरोदमानो ब्रवीद्वाक्यमुच्छसंश्च पुनः पुनः ।। ।। ९ ।।\n\nइन्द्रजालं हि पश्यामि असत्यं सत्यतां गतम् ।\n\nमोहितं मायया सर्वं ब्रहाण्डं स चराचरम् ।। ९ ।।\n\nदेवमानुष्य तिर्यञ्च गन्धर्वोरगराक्षसाम् ।\n\nसर्वेषां निश्चिता बुद्धिः प्रणष्टा इति मे मतिः ।। १० ।।\n\nक्षणिकस्य तु रूपस्य तथा शब्दस्य वै प्रभो ।\n\nत्वयोक्तस्यैव चन्द्रस्य बुद्धि रूपस्य नित्यशः ।। ११ ।।\n\nप्. ५६अ) आकाशस्य कथं देव प्रणमन्ति विनाशिनः ।\n\nस्वयमेवमसौनष्टश्चिन्तयायः प्रकल्पितः ।। १२ ।।\n\nशब्दस्य कृतकं चैव मन्त्रत्वं च कथं भवेत् ।\n\nप्रयुक्ता च यथा वीणा तन्त्रीस्वर समन्विता ।। १३ ।।\n\nचित्तेन सार्यते यस्य षड्जमध्यमदैवता ।\n\nतथा मन्त्रा तदाकारा विद्याश्चैव सहस्रशः ।। १४ ।।\n\nअप्रबुद्धधियोमूढाः स्वचित्तं ते बहिः स्थिताः ।\n\nकृतके नैव सन्तुष्टा भ्रामिता मायया पुनः ।। १५ ।।\n\nअसत्यमिन्द्रजालस्य यद्रूपं तत्कथं प्रभो ।\n\nउच्चार्यमाणा ये मन्त्रा न ते सम्यक् त्वयोदिताः ।। १६ ।।\n\nमोहिता देवगन्धर्वा मिथ्याज्ञानेन गर्विताः ।\n\nप्. ५६ब्) मायास्वप्नोपमाः सर्वे मुद्राध्यनादि धारणाः ।। १७ ।।\n\nन तच्चित्रमिवासत्यं शास्त्रजालं क्रियागमम् ।\n\nदेव्या विनायकस्यैव षण्मुखस्य त्रिलोचनम् ।। १८ ।।\n\nनन्दिभृङ्गि महाकाल कौबीरोशनसां तथा ।\n\nवासुकिर्गारुडश्चैव ब्रह्मणो विष्णुरुद्रयोः ।। १९ ।। \n\nसनत्कुआरप्रमुखादृषीणां भावितात्मनाम् ।\n\nदुर्वासप्रमुखादीनां मुनीनां यस्तु संहितः ।। २० ।।\n\nमन्त्राश्च विविधाकारा देव्याश्चापि सहस्रशः ।\n\nसंप्राप्ताविविधाकारा विद्याश्चापि सहस्रशः ।। २१ ।।\n\nकथिताश्च यथापूर्वं युक्ति युक्ताः समासतः ।\n\nतत्सन्तुष्ट महादेव शिरस्स्थेन मया श्रुतम् ।। २२ ।।\n\n????????????????????\n\nप्. ५७अ) भ्रामितास्ते मया सर्वे व्यायामेन महेश्वराः ।\n\nन ज्ञातं कस्यचिज्ज्ञानं शारीरं गूढगोचरम् ।। १३ ।।\n\nअप्रबुद्धमतित्वाश्च शास्त्रजाले भ्रमन्ति ते ।\n\nकृतकं नैव सन्तुष्टाः स्वचित्तमुषिताः स्थिताः ।। १४ ।।\n\nमयाश्रूतागमपथातन्त्रे तन्त्रे त्वया कृताः ।\n\nसम्भावं कस्यचेन्नोक्तं मोहिताः परमार्थिकाः ।। १५ ।।\n\nको मन्त्रः कृतको नाम कस्य कर्ममतिस्तथा ।\n\nदीयते कस्य वा पिण्डं वायुर्वायौ प्रलीयते ।। १६ ।।\n\nआपस्त्वप्स्वप्रलीयन्ते विशेत् तेजश्च तेजसि ।\n\nआकाशे तु तथाकाशं मनोबुद्धिरहं तथा ।। १७ ।।\n\nयथा गताः पुनस्तत्र लीनाः स्वे स्वे पदे तु ते ।\n\nको यं मांस मयो देहो दग्धो वा प्राणिभक्षितः ।। १८ ।।\n\nप्. ५७ब्) अमूर्तो निर्गुणो जीवो ह्यनादिश्चाप्यखण्डितः ।\n\nन रूपं तस्य नो वर्णो न स्थानं न च धारणा ।। १९ ।।\n\nकस्य कालो यशः कस्य भटाश्चैव सुदारुणाः ।\n\nनरकाश्शासनाश्चैव प्रेतपुण्यं वसेतकः ।। २० ।।\n\nसहस्रसङ्ख्याः पुरुषा आहवे ये हतास्तुते ।\n\nनीयन्ते बहुभिःकालैरेको वा किं बहून्नयेत् ।। २१ ।।\n\nपक्षिणो विह्वली भूता निर्गतेन लयं गताः ।\n\nलक्षसङ्ख्याश्च वहवस्तत्र कालःकिमागतः ।। २२ ।।\n\nएके नैव हि कालेन सहस्राण्यर्बुधानि च ।\n\nनीयन्ते बहुभिः किं वा एतत्सर्वं वदस्व मे ।। २३ ।।\n\nशृणु चन्द्र प्रवक्ष्यामि रहस्यं भुविदुर्लभम् ।\n\nयन्न कस्य चिदाख्यातं निस्संशय करंपरम् ।। २४ ।।\n\nप्. ५८अ) न मन्त्रो वर्णसंयोगाद्य उपाद्यः क्रियापरः ।\n\nतानेश परमेशान मोहन्युक्ता तु मातृका ।। २५ ।।\n\nपशूनां स्थूलमार्गेन स्वात्मविज्ञानवर्त्मनि ।\n\nसंभवन्ति यथोवर्णाः स्वरव्यञ्जनसंज्ञकाः ।। २६ ।।\n\nअक्षरक्षरयोर्यत्तदक्षरं चाक्षराधिकम् ।\n\nतस्याधिकारणं यत् तद् वाग्भिर्वक्तुं न शक्यते ।। २७ ।।\n\nतदक्षरं न जानन्ति मिथ्या गर्वेण मोहिताः ।\n\nतज्ज्ञात्वा बीजराजं तु वरुणानलमध्यगम् ।। २८ ।।\n\nन जायेत पुनर्गर्भे यद्यपि ब्रह्महा भवेत् ।\n\nपरिवाराङ्ग विस्तारं नामजाति विवर्जितम् ।। २९ ।।\n\nएकवीरं स्मृतं मन्त्रं सङ्क्षिप्तं विधि साधनम् ।\n\nशब्दावस्थं परित्यज्य बोधरूपेणसंस्थितम् ।। ३० ।।\n\nप्. ५८ब्) स्वरमाद्य स्वरं ज्ञेयं तं स्वरं स्वरवर्जितम् ।\n\nअस्वरं परमं मन्त्रं योगिनां मोक्षदं ध्रुवम् ।। ३१ ।।\n\nतुटिर्णवनिमेषाश्च तथा काष्ठाः कलास्तथा ।\n\nशशधवरविद्यां च मुहूर्तदिनरात्रिभिः ।। ३२ ।।\n\nपक्षमासं त्वयनयोर्यं वत्सर तमः स्मृतः ।\n\nकीलनाद्द्विजराजैवमेवं कालोभिधीयते ।। ३३ ।।\n\nकृतस्य कर्मणश्चैव लीनः कालस्सतेन वै ।\n\nनीयते देहसंस्थेन कर्मणाकालरूपिणा ।। ३४ ।।\n\nनाकृतिर्विकृतिर्नास्ति कालस्य परमार्थतः ।\n\nसुखदुःख फलं भुङ्क्ते जीवः स्वस्यैवकर्मणः ।। ३५ ।।\n\nएकः कृतान्तः संहारी पशु हृद्भवति क्षणात् ।\n\nआयुः क्षीणाश्च ये भूतास्तिर्यञ्चोमानुषाः सुराः ।। ३६ ।।\n\nप्. ५९अ) तेषां नियमनार्थाय कालोनामप्रवर्तते ।\n\nन द्वेषान्न च वैराग्याङ्कालः कर्मेदमुच्यते ।। ३७ ।।\n\nकालेन नीयते को सौ किं रूपं तस्य शङ्कर ।\n\nकिं विधौ देवदेवेश जीवोनाममहेश्वर ।। ३८ ।।\n\nकस्मिन् स्थाने वसेज्जीवो म्रियते स कुतः पुनः ।\n\nकथं कालः प्रशमति जीव स्थाने त्रिलोचन ।। ३९ ।।\n\nएतत्सर्वं समासेन सद्भावेन वद प्रभो ।\n\nशृणु तावत् प्रवक्ष्यामि रहस्यं भुवि दुर्लभम् ।। ४० ।।\n\nजीवो ह्यनादिरमलो निष्कलो विरजः कथम् ।\n\nशक्तिगर्भ स्थितो नित्यं रूपं ध्यानविवर्जितम् ।। ४१ ।।\n\nप्रमाणतर्करहितस्त्व हेतुश्च निरञ्जनः ।\n\nप्. ५९ब्) उपमानवशश्चन्द्र शृणु पात्रस्तु कल्पितः ।। ४२ ।।\n\nबालाग्रशतभागस्तु वैदिकोरुपगीयते ।\n\nत्रिविधः स तु विज्ञेयः शाक्तोग्रा कारकः स्मृतः ।। ४३ ।।\n\nशान्तः शून्यो निराभासस्त्वप्रमेयो निरञ्जनः ।\n\nसर्वोपमानरहितः कल्पना कालवर्जितः ।। ४४ ।।\n\nद्वितीयं यस्य यद्रूपं शक्तिः सैवोपगीयते ।\n\nगुणात्मिका तु विज्ञेया प्रकृतिस्तत्त्व रूपिणी ।। ४५ ।।\n\nमहाभूताः स्मृताः पञ्च मनोबुद्धिरहङ्कृता ।\n\nएषा प्रकृतिरुत्पना संस्थिता सर्व देहिषु ।। ४६ ।।\n\nतस्याः क्रिया क्रमं सर्वं पिण्डदानादि लक्षणम् ।\n\nएतच्छ्रुत्वा ध्व?हासेन चन्द्रो वेदविदांबरः ।। ४७ ।।\n\nविहस्य सुचिरं कालं द्विजराजोभव्र?वेदिदम् ।\n\nप्. ६०अ) पञ्चभूतात्मकं पिण्डं पञ्चस्थान गतं प्रभो ।। ४८ ।।\n\nस्वस्थाने च मनोबुद्धिरहंकारः प्रलीयते ।\n\nये ये भावा यथा यातास्तथा तत्र लयं गताः ।। ४९ ।।\n\nसर्वज्ञसंशयस्यास्य किं ब्रविहि विनिर्णयम् ।। ५० ।।\n\nशृणु सद्भाव कथनं रहस्य ममृतोद्भवम् ।\n\nमूर्तैर्ब्रह्मादिभिश्चैव वेदराजयमेन च ।। ५१ ।।\n\nवरुणेन तथा चन्द्र अग्निवित्तपवायुना ।\n\nआत्मार्थं रचितं शास्त्रं क्रियाकाण्डमनुत्तमम् ।। ५२ ।।\n\nपिण्डं च मासिकश्राद्धं तथा सांवत्शरीयकम् ।\n\nप्रजार्थं सर्वभूतानां जीवनोपाय हेतुकम् ।। ५३ ।।\n\nकृतं शास्त्रं प्रजार्थान्नं प्रददन्ति परस्परम् ।\n\nप्. ६०ब्) अन्नेन जीवलोकोयं वर्तते सर्वसम्भवः ।। ५४ ।।\n\nसद्भावेन तु जीवस्य अरूपस्याव्ययस्य च ।\n\nश्राद्धदानादिकं कर्म न च पिण्डोदक क्रिया ।। ५५ ।।\n\nसर्वोपमानहीनस्य कल्पना रहितस्य च ।\n\nकुतः पिण्डं कुतः श्राद्धं कुतोदाहादि लक्षणम् ।। ५६ ।।\n\nब्रह्माद्यैरचितं श्राद्धं मोहनार्थं द्विजोत्तम ।\n\nस्थिति कारणहेतुं त्वाद्भूता * * *? त संस्कृतम् ।। ५७ ।।\n\nकर्मनाम द्विजेन्द्रेन्द्र अस्ति सर्वेषु वस्तुषु ।\n\nस्वकर्मणा सुखं भुङ्क्ते दुःखं भुङ्क्ते स्वकर्मणा ।। ५८ ।।\n\nयथा च कुरुते कर्म तथैव भुञ्जते पुनः ।\n\nयेन येन स्वभावेन प्रकृतिस्थां त्यजेत् तनुम् ।। ५९ ।।\n\nतेन ते नैव मार्गेण स्व स्व कर्मोपभुञ्जते ।\n\nप्. ६१अ) जीवः संसरते देहान्न चासौ म्रियते पुनः ।। ६० ।।\n\nजन्मार्थे त्यजते कायं क्रियार्थं कायमेव च ।\n\nन नष्टश्चैव नोत्पन्नो बद्धो मुक्तो न चाप्यसौ ।। ६१ ।।\n\nशक्तेरभ्यन्तरस्थायी यथासौ जायते पुनः ।\n\nन कृतिर्गुणपाशैस्तु वेष्टितास्सर्वदेहिनाम् ।। ६२ ।।\n\nतस्याः कर्म यथासंस्थं च्छाया वदनु तिष्ठति ।\n\nयेन भावेन यो त्यन्तः प्रकृतेर्गच्छते पुनः ।। ६३ ।।\n\nतेन वै प्रकृतं कर्म तत्र तत्र प्रवर्तते ।\n\nजीवो द्वन्द्व विनिर्मुक्तः सर्वकर्मसुसंस्थितः ।। ६४ ।।\n\nन तेन रहितं किञ्चिद्विद्यते भुवन त्रये ।\n\nयथा वृतौ गतौ वायुः संस्थितस्य द्विजेश्वर ।। ६५ ।।\n\nतथा सर्वेषु भूतेषु शक्तिर्वै प्राणरूपिणी ।\n\nप्. ६१ब्) तत्रस्थं यत्परं शून्यं चन्द्रजीवं तु तं विदुः ।। ६६ ।।\n\nविनष्टकालयोगेन धृतिश्चैव द्विजाधिप ।\n\nयत् तत् तत्त्वधरं शून्यं स कथं चैव नश्यति ।। ६७ ।।\n\nयथा नभस्स्थितो वायुर्घटा मध्ये विराजते ।\n\nसहसा च घटे भिन्ने न वायुर्विद्यते क्वचित् ।। ६८ ।।\n\nएवं सर्वशरीरस्थो देहपातान्न पच्यति ।\n\nदर्पणाननसंयोग जलार्क प्रतिबिम्बिते ।। ६९ ।।\n\nभ्रष्टे च दर्पणे चन्द्र न नष्टं चैव माननम् ।\n\nजलक्षयाद्यथा चार्को नैव नश्यति वै क्वचित् ।। ७० ।।\n\nएवं देहक्षयाद् देही न नष्टो न च बध्यते ।\n\nसर्वगः सर्वकर्ता च सर्वद्वन्द्व बहिष्कृतः ।। ७१ ।।\n\nन तस्य कालकलना न रागद्वेष एव च ।\n\nपुष्पैर्गन्धै तिलैस्तैलं क्षीरे सर्पिस्ततो नलः ।। ७२ ।।\n\nप्. ६२अ) इन्धने च यथा संस्थस्तथासौ सर्वगः परः ।\n\nशक्तेरभ्यन्तरे जीवः संस्थितो नैव लिप्यते ।। ७३ ।।\n\nयथा वेश्मान्तर गतं नभः सर्वगतं स्थितम् ।\n\nचतुष्केन प्रनष्टे तु तन्नभो नैव नश्यति ।। ७४ ।।\n\nएवं सर्वशरीरस्थः शून्यरूपो ह्यलेपकः ।\n\nन तस्य कालो मृत्युर्वा न पिण्डः श्राद्धलक्षणम् ।। ७५ ।।\n\nएतत्सद्भावकथनं मया तेद्यप्रकाशितम् ।\n\nएतच्छ्रुत्वाद्यवै चन्द्रः प्रफुल्तकमलेक्षणः ।। ७६ ।।\n\nअपूर्वमद्भुतं देव श्रूतं त्वत्तो मयाद्यवै ।\n\nप्रकृतिः किं विधा चैव रूपं तस्यास्तु कीदृशम् ।\n\nमानं तु करणं तस्य प्रमाणं वद भैरव ।। ७८ ।।\n\nप्. ६२ब्) अनच्छा अशिरेकौराद्विकुब्जा तन्तु रूपिणी ।\n\nप्राणापानप्रवाहेन गच्छते विशते पुनः ।। ७९ ।।\n\nसर्पवत्कुटिलाकारा बालाग्रपरिमाणगा ।\n\nगुणाः सर्वे स्थितास्तस्या उपरागामणेरिव ।। ८० ।।\n\nमणि रूपापराशक्तिरुपरागोपमा गुणा ।\n\nतेन तेन स्वभावेन तत्र तत्रावतिष्ठते ।। ८१ ।।\n\nचतुर्दश विधे सर्गे शक्तिर्नाम परा कला ।\n\nदर्पणे च यथा च्छाया जलमध्ये तु तारकाः ।। ८२ ।।\n\nगुणाः प्रकृतिजास्तद्वद्दृश्यन्ते शक्ति मध्यगाः ।\n\nकर्मणा स्वेन भावेन तं तु भुञ्जन्ति देहिनः ।। ८३ ।।\n\nशक्तिगर्भ स्थितो जीवो वंशे ध्वनिरिवस्थितः ।\n\nएवं शक्तिकनिर्जीवः सुखदोह्लादकः स्मृतः ।। ८४ ।।\n\nप्. ६३अ) आपादाश्चैव मूर्धान्तं सर्वत्रैव व्यवस्थितः ।\n\nकालाग्न्यादि शिवान्तं च यद्रूपं किञ्चिद् दृश्यते ।। ८५ ।।\n\nतत्र चाभ्यन्तरे शून्यं संस्थितं चैव स प्रभुः ।\n\nअश्मान्तरगतश्चैव अस्थिरन्ध्रश्च संस्थितः ।। ८६ ।।\n\nन तेन रहितः प्राणः प्रकरोति गमागमम् ।\n\nरहस्यं तेद्य वक्ष्यामि एकाग्रः शृणु तत्परः ।। ८७ ।।\n\nअत ऊर्द्धं दिशः सर्वा भूमिरापो नलस्तथा ।\n\nवायुश्चखंमनोबुद्धिरहङ्कारश्च ये गुणाः ।। ८८ ।।\n\nसर्वशून्यं निरालम्बं तत्र सर्वे प्रतिष्ठिताः ।\n\nयत् किञ्चित् सकलं भावं रूपतः केषुसंस्थितम् ।। ८९ ।।\n\nतदसारतरं चन्द्ररूपं स्वप्नोपमं स्थितम् ।\n\nभ्रान्तिं त्यज स वै पुत्र सर्वं शून्ये प्रतिष्ठितम् ।। ९० ।।\n\nप्. ६३ब्) शून्यात् प्रवर्तते शक्तिः शक्तेर्वर्णाः प्रजज्ञिरे ।\n\nवर्णेभ्यश्च तथा मन्त्रा मन्त्रेभ्यः सृष्टिरव्यया ।। ९१ ।।\n\nतस्माच्छून्यं जगद्ध्यायेद्यन्ननश्येत् कदाचन ।\n\nयुगादिना ततो अद्य नित्यं सद सतः परम् ।। ९२ ।।\n\nहृदिस्थो लक्ष्यते नैव सर्वदर्शी ह्यलेपकः ।\n\nनायं पिण्डेस्ति न श्राद्धं न कालकलना तथा ।। ९३ ।।\n\nसर्वक्रिया विहीनोसौ संस्थितो नैव लिप्यते ।\n\nभूतग्रामेषु सर्वेषु शक्त्यन्तर्वसते प्रभुः ।। ९४ ।।\n\nस बाह्याभ्यन्तरं चैव सर्वं तेन प्रतितिष्ठितम् ।\n\nस्थितं तदेव भाण्डास्थं सर्वस्य वरवर्णकम् ।। ९५ ।।\n\nक्रियाभेदगुणानां च भेदो मन्त्रेषु विद्यते ।\n\nज्ञानभेदो न विद्येत तेषां शास्त्रागमेषु च ।। ९६ ।।\n\nप्. ६४अ) अद्यापि न मयाज्ञातमिन्द्रजालस्य लक्षणम् ।\n\nप्रकृतिर्नामदेवेश आधारधरणी यथा ।। ९७ ।।\n\nततः शास्त्रे त्वया पूर्वं जीवं चैव सुगूहितम् ।\n\nन नष्टा न च संभ्रान्तिरद्यापि परमेश्वर ।। ९८ ।।\n\nसद्भावं वददेवेश यथा जानाम्यहं पुनः ।। ।।\n\nयथा नभश्च्युताश्चन्द्र तुषारास्स ततोपमाः ।\n\nसरो मध्ये च पतिता गलिता एकतां गताः ।। १०० ।।\n\nतथा गुणामरस्था तु शक्तिस्तद्धर्मधारिणी ।\n\nनिर्गुणत्वं गुणं यस्य अरूपं चैव रूपकम् ।। १०१ ।।\n\nतथा विधं तु यत् किञ्चिच्छक्ति गर्भे व्यवस्थितम् ।\n\nतेन सर्वमिदं व्याप्तमाब्रह्मभुवनान्तिकम् ।। १०२ ।।\n\nप्. ६४ब्) ततः क्रियाः प्रवर्तन्ते हेतु प्रोक्तमिदं जगत् ।\n\nआणवं च तथा शाक्तं बिन्दुनादात्मकं च यत् ।। १०३ ।।\n\nवायूनां च गमं किञ्चित् प्राणापानक्षणात्मिकम् ।\n\nसर्वशिवमयं चन्द्र शिवो जीवः प्रकीर्तितः ।। १०४ ।।\n\nशास्त्रजालं परित्यज्य तर्कजालमथोत्तरम् ।\n\nअध्यात्मज्ञानसम्बोधं शक्तिगर्भं तु यो भ्यसेत् ।। १०५ ।।\n\nनैव नश्यत्यसौ चन्द्र न कालश्चास्य विद्यते ।\n\nअजरामरभूतो वै भवते नात्रसंशयः ।। १०६ ।।\n\nजीवो न जातो न मृतः परापरगमः स्थितः ।\n\nकर्मणां चैव महतो गुणानां भूतजस्तथा ।। १०७ ।।\n\nप्रकृतिस्तु पराशक्तिर्यत्रैव भ्रान्ति लक्षणम् ।\n\nइदं रहस्यं परमं कथयामि तवाखिलम् ।। १०८ ।।\n\nअविज्ञाते परे तत्त्वे न त्यजेत् तु क्रिया क्रमम् ।\n\nप्. ६५अ) पशुत्वं च पतित्वं च द्वौ भेदौ च शरीरिणाम् ।। १०९ ।।\n\nपशुत्वात् कर्मजालेन गृह्यते ह्यमृतोद्भवम् ।\n\nयथाभ्रैरर्करश्मिभ्यो दर्पणं च मलेन च ।। ११० ।।\n\nस्फटिकं पांसुना यद् वत् तथा ज्ञानं तमो वृतम् ।\n\nअज्ञानाद्दृश्यते जन्तुर्गुणपाशैस्तु यन्त्रितः ।। १११ ।।\n\nकर्मोपभोगं भुञ्जीत तिष्ठते स्वान्न योनिषु ।\n\nन देहो म्रियते भुङ्क्ते कर्मभोगेति तस्य वै ।। ११२ ।।\n\nपतिज्ञानं प्रबुद्धस्तु सर्वज्ञः परमेश्वरः ।\n\nप्राप्नोति ज्ञानमभ्यासाज्ज्ञानान्मुक्तस्तु मोचकः ।। ११३ ।।\n\nचण्डालो हीनजन्मा च श्वपचो वापि फुक्कसः ।\n\nसर्वगं परमं देवं हेतूपाधिविवर्जितम् ।। ११४ ।।\n\nसम्यग् जानाति यश्चन्द्र स योगी चोत्तमोमतः ।\n\nप्. ६५ब्) विप्रो वा मूढबुद्धिश्च अज्ञान स्पृश्य एव सः ।। ११५ ।।\n\nचण्डालो यदि वा ज्ञानी तस्मै देयं प्रतिग्रहम् ।\n\nतस्य हस्ता तु वै ग्राह्य स च पूज्यो यथा ह्यहम् ।। ११६ ।।\n\nभ्रान्तिं त्यजस्व वै चन्द्र ह्येतज्ज्ञानं समभ्य स ।\n\nअज्ञानाच्च क्रियाकाण्डं ज्ञानात् कर्मक्षयो भवेत् ।। ११७ ।।\n\nनियमो न च वा कालो भ्रान्तिमेतां परित्यज ।\n\nअज्ञानात् कर्मपाशैस्तु प्रकृतैर्बध्यते पुनः ।। ११८ ।।\n\nप्रबुद्धानां सदा चन्द्र सर्वज्ञानमयं जगत् ।\n\nसर्वं जगत् स्वदेहं वा परानन्देन पूरितम् ।। ११९ ।।\n\nसर्वशङ्काः परित्यज्य शून्यभूमिं भवेत् तु सः ।\n\nन कालो न यमः कश्चिदेता बाल विभीषकाः ।। १२० ।।\n\nसर्वोपमा न हीनस्य कल्पना रहितस्य च ।\n\nप्. ६६अ) कुतः कालः कुतो मृत्युर्नरके शासनाः कथम् ।। १२१ ।।\n\nसर्वं शून्यमयं ध्यायेच्छरीरा वयवं च यत् ।\n\nकायं शून्यमयं कृत्वा न किञ्चिदपि चर्चयेत् ।। १२२ ।।\n\nविकल्प योनिं मज्जन्ति जन्तवः प्रकृतेस्तुते ।\n\nगुणपाशैर्निबध्यन्ते मूढाः पापरताः पुनः ।। १२३ ।।\n\nयत्र यत्र हि योन्यन्तर्जायन्ते ते स्वकर्मणा ।\n\nतत्र तत्राज्ञा भावत्वं पशूनां स्यात् सदोदूप ।। १२४ ।।\n\nकर्माणि कस्य वै देव ह्येतन् मे वद तत्त्वतः ।\n\nयदि जीवो हि मुक्तश्च नीरूपः खस्वरूपकः ।। १२५ ।।\n\nनीरूपस्य कथं कर्म शून्यभूतस्य वै प्रभो ।\n\nएतदिच्छाम्यहं श्रोतुं त्वत् प्रमादात् कपाल भृत् ।। १२६ ।।\n\nप्. ६६ब्) शून्यस्य द्विगुणस्यैव कर्म तस्य करोति किम् ।\n\nप्रकृतिर्गुणसंपूर्णा म्रियते जायते तथा ।। १२७ ।।\n\nकृत कर्म तथात्मीयं यथासौ भुञ्जते पुनः ।\n\nन जीवो भुञ्जते कर्म न चासौ प्रकृतिर्गुणैः ।। १२८ ।।\n\nबध्यते न च वा मुक्तो नास्थायी स्थान वर्जितः ।\n\nसर्वज्ञः सर्वगोध्यक्षः खरूपी खमनः खगः ।। १२९ ।।\n\nइति मे योगिनो दृष्टाब्रह्मविष्ण्वेन्द्र भार्गवाः ।\n\nते पि प्र?मोहमापन्ना जीवं ज्ञानविधौ सदा ।। १३० ।।\n\nसत्यं च कथयिष्यामि द्विजराजाद्यमे शृणु ।\n\nप्रवृत्यर्थं तु भूतानां प्रकृतार्थमसंस्थितः ।। १३१ ।।\n\nतथाबद्धं जगत्सर्वं मूत्रेमणिगणा इव ।\n\nप्. ६७अ) आधारधरणी शक्तिरशिराहं स रूपिणी ।। १३२ ।।\n\nतन्मध्ये संस्थितो जीवः खरूपी व्यापकः प्रभुः ।\n\nयथा वेश्मान्तर गतं नभः सर्वगतं स्थितम् ।। १३३ ।।\n\nवेश्मपातेन नष्टोसौ जीवश्चाधार पातने ।\n\nतद् वत् सर्वगतं ब्रह्म सर्वत्रैव सुसंस्थितम् ।। १३४ ।।\n\nतारकेन्द्र त्यजभ्रान्तिं किमन्यत् कथयामिते ।। ३५ ।।\n\nअत्यन्तगहनं देव रहस्यं भुविदुर्लभम् ।\n\nत्वत् प्रसादान्मयाज्ञातं जीवलक्षणमुत्तमम् ।। ३६ ।।\n\nअद्यमे सफलं जन्म अद्य मे सफलं तपः ।\n\nअद्य जातोस्म्यहं देव ज्ञानेनानेन भैरव ।। ३७ ।।\n\nमहतास्तोत्रराजेन देवदेवो महेश्वरः ।\n\nतोषितो वै महादेवश्चन्द्रेण च यथा कृतः ।। ३८ ।।\n\nप्. ६७ब्) परितुष्टेन देवेन वरं दत्त्वा यथाविधि ।\n\nज्ञानभोगी च मद्वाक्यात् पूर्वोक्तम्या मृतोद्भव ।। ३९ ।।\n\nमहाभागि भविष्यैषा मेतन्मेदत्तवान्धरम् ।\n\nएवमुक्त्वा यदा देवो विरराम महेश्वरः ।। ४० ।।\n\nचन्द्रश्च प्राप्तवान्ज्ञानं चन्द्रज्ञानमतः स्मृतम् ।\n\nभक्तायेदं प्रदातव्यं श्रद्धादानाय धीमते ।। ४१ ।।\n\nयोनिन्दयति मोहेन इदं शास्त्रमगौरवम् ।\n\nस मूढः सर्वदा तिष्टेदात्मज्ञानेनसंयुतः ।। ४२ ।।"
    }
]