[
    {
        "text": "वीणाशिखतन्त्रम्\n\nओं नमो महाभैरवाय\n\nकैलासशिखरे रम्ये नानारत्नोपशोभिते ।\n\nनानाद्रुमलताकीर्णे सिद्धचारणसेविते ॥ १ ॥\n\nतत्र देवः सुरश्रेष्ठः क्रीडते उमया सह ।\n\nस्तूयमानो महासिद्धैर्महाकालादिभिर्गणैः ॥ २ ॥\n\nऋषिभिश्च महाभागैर्भृग्वाद्यैः सुरसत्तमैः ।\n\nतेषां मध्ये समुत्थाय देवी वचनमब्रवीत् ॥ ३ ॥\n\nश्रुतं सम्मोहनं तन्त्रं तथा नयोत्तरं महत् ।\n\nशिरश्छेदं च देवेश त्वत्प्रसादात्सुदुर्लभम् ॥ ४ ॥\n\nव्रतसाध्यानि चैतानि यागसाध्यानि वै पुनः ।\n\nअन्यसारा यतो लोके प्रायो द्रविणवर्जिताः ॥ ५ ॥\n\nएभ्योऽपि चोत्तरं यस्मात्केवलं ज्ञानसिद्धिदम् ।\n\nसर्वकामप्रदं देव यथावद्बीजपञ्चकं ॥ ६ ॥\n\nउत्तरं हृदयं ह्येषां भक्ताय दातुमर्हसि ॥ ७ ॥\n\nश्री ईश्वर उवाच\n\nयन्न कस्यचिदाख्यातं शुक्रादीनां च योगिनाम् ।\n\nसुभक्तस्य विनीतस्य गोपितं वै गुहस्य च ॥ ८ ॥\n\nचतुःषष्टिः समाख्याताः शिष्यास्तन्त्रेषु ये मया ।\n\nतेषामपि न चाख्यातं ब्रह्मविष्णुपुरःसरैः ॥ ९ ॥\n\nतदहं सम्प्रवक्ष्यामि चिन्तारत्नमिवापरम् ।\n\nतन्त्रं वीणाशिखं नाम निर्व्याजेनाशुसिद्धिदम् ॥ १० ॥\n\nदेवीतुम्बुरुसंयुक्तं वीणाधारसुसंस्थितम् ।\n\nशिखायोगेन इष्यन्ते तेन वीणाशिखा स्मृता ॥ ११ ॥\n\nयागमादौ प्रवक्ष्यामि तन्त्रसारं सुदुर्लभम् ।\n\nतेनैव वरदा देव्यो नित्यं देवि भवन्ति हि ॥ १२ ॥\n\nगृहयागमिदं देवि यो जानातीह साधकः ।\n\nव्रतहोमादृते चास्मिन् सुसिद्धिं लभते परम् ॥ १३ ॥\n\nशिष्याणामादितः कुर्याद्यागं कृत्वा परिग्रहम् ।\n\nनान्यथा दर्शयेत्तन्त्रं न चासौ सिद्धिमाप्नुयात् ॥ १४ ॥\n\nचतुर्थ्यामथ पञ्चम्यां नवम्यामेकादशीषु च ।\n\nग्रहणे वापि कर्तव्या सर्वदा चार्कसोमयोः ॥ १५ ॥\n\nचतुर्थ्यां यजनं श्रेष्ठं सौभाग्यकरणं महत् ।\n\nश्रीकामो यजनं कुर्यात्पञ्चम्यां सुसमाहितः ॥ १६ ॥\n\nसंग्रामे विजयार्थी वा परराष्ट्रविमर्दनम् ।\n\nनवम्यां पार्थिवं यागं कुर्वीत भगिनीप्रियम् ॥ १७ ॥\n\nएकादश्यां यजेद्यस्तु शिवलोके महीयते ।\n\nसुगुप्ते निर्जने देशे सरिद्वापीतटेऽपि वा ॥ १८ ॥\n\nकृत्वादौ भूमिसंशुद्धिं सावित्र्या देशिकोत्तमः ।\n\nकृत्वा पूजां प्रकुर्वीत शिष्याणामधिवासनम् ॥ १९ ॥\n\nचरुकं साधने पश्चात्सावित्र्या दापयेद्बुधः ।\n\nशिष्याणां दन्तकाष्ठं च सक्षीरंद्वादशाङ्गुलम् ॥ २० ॥\n\nआचम्य शिष्यमाहूय पञ्चतत्त्वपरिष्कृतम् ।\n\nसावित्र्या प्रोक्षयेद्भूयस्तत्त्वजप्तं यथोदितम् ॥ २१ ॥\n\nप्रमार्जयेत्कुशाग्रेण तस्याङ्गानि समालभेत् ।\n\nआलभ्यैव तु सावित्र्या क्षालयेत्सकलं क्रमात् ॥ २२ ॥\n\nयागभूमौ स्वशिष्यांस्तु स्वपेच्च कुशसंस्तरे ।\n\nरक्षां सदा शतैर्बीजैः कृत्वा ध्यात्वा च ताः क्रमात् ॥ २३ ॥\n\nततः प्रभाते विमले मुखं प्रक्षाल्य साधकः ।\n\nइष्टानिष्टां गुरौ चेष्टां प्रणिपत्य निवेदयेत् ॥ २४ ॥\n\nइष्टानिष्टान् विदित्वा तु देशिकः साधकस्य तु ।\n\nआदौ देशे समे भूमौ विविक्ते शल्यवर्जिते ॥ २५ ॥\n\nमण्डलं संलिखेत्प्राज्ञो यथावद्विधिपूर्वकम् ।\n\nचतुर्हस्तं चतुर्द्वारमथवा चैकहस्तकम् ॥ २६ ॥\n\nमण्डलं संलिखेद्दिव्यं शालिचूर्णेन सूज्ज्वलम् ।\n\nतत्र मध्ये लिखेत्पद्मं चतुःपत्त्रं सकर्णिकम् ॥ २७ ॥\n\nश्वेतासृ क्पीतकृ ष्णानि कमलस्य दलानि तु ।\n\nप्रागारभ्य यथान्यायं सौम्येशान्तानि लेखयेत् ॥ २८ ॥\n\nकर्णिकां च तथा मध्ये शबलां देशिकोत्तमः ।\n\nचतुर्मूर्तिं चतुर्वर्णं स्वेन बिजेन तुम्बुरुम् ॥ २९ ॥\n\nचतुर्वर्णमीश्वरं ध्यायेन्निविष्टं कर्णिकोदरे ।\n\nततः सितां स्वबीजेन जयां प्राग्दले विन्यसेत् ॥ ३० ॥\n\nबन्धूककुसुमप्रख्यां विजयां दक्षिणे दले ।\n\nस्वच्छचामीकरप्रख्यामजितां पश्चिमे दले ॥ ३१ ॥\n\nभिन्नाञ्जनचयप्रख्यामुत्तरे चापराजिताम् ।\n\nविन्यस्य पूजां कुर्वीत स्वैः स्वैर्बीजैर्यथाक्रमम् ॥ ३२ ॥\n\nपुष्पधूपैश्च बलिभिर्यथाकालान्तरैः शुभैः ।\n\nसद्वितानपताकाढ्यं स्रग्मालालंकृतं पुरम् ॥ ३३ ॥\n\nप्रदीप्तदीपकैर्दिक्षु समन्तादवभासितम् ।\n\nनानाभक्ष्यान्नपानैश्च स्वादुभिर्व्यञ्जनैस्तथा ॥ ३४ ॥\n\nफलैर्नानाविधैश्चैव परितः पर्यवस्थितैः ।\n\nकलशैर्वारिपूर्णैश्च दशदिक्षु व्यवस्थितैः ॥ ३५ ॥\n\nचूतपल्लवसंवीतैः स्रग्मालालंकृतैः शुभैः ।\n\nएवं यष्ट्वा यथान्यायं शिष्यानाप्रोक्ष्य वारिणा ॥ ३६ ॥\n\nसावित्र्या मुखमासाद्य वाससा सकलीकृतान् ।\n\nस्वैः स्वैर्बीजैर्न्यसेत्पुष्पान् शिष्याणां करयोर्द्वयोः ॥ ३७ ॥\n\nजयात्प्रवेशयेन्मायां मण्डलं देशिकोत्तमः ।\n\nप्रवेश्य तत्र शिष्यं तु द्वित्रिचतुःपञ्च एव वा ॥ ३८ ॥\n\nततोऽग्निकार्यं कुर्वीत मण्डलात्पश्चिमे बहिः ।\n\nउल्लिख्योद्धृत्य सावित्र्या कुशान् संस्तीर्य सर्वतः ॥ ३९ ॥\n\nअस्त्रबीजेन चाभ्युक्ष्य गन्धतोयेन देशिकः ।\n\nवह्निमादाय तेनैव सावित्र्या पूजयेत्ततः ॥ ४० ॥\n\nततस्तत्त्वत्रयं न्यस्य वह्नेरेव यथाक्रमम् ।\n\nनिरुद्धमायातस्मात्तमङ्कुशेन निरोधयेत् ॥ ४१ ॥\n\nमाययाच्छादयेत्पश्चादस्त्रेणैव प्रबोधयेत् ।\n\nहोमद्रव्यस्य सर्वस्य कुर्यात्तेनैव शोधनम् ॥ ४२ ॥\n\nततश्च सर्पिषो होमं विधिवत्कारयेद्बुधः ।\n\nस्वबीजैरेव तद्धुत्वा दीक्षां शिष्यस्य कारयेत् ॥ ४३ ॥\n\nसंयोज्य विधिवद्बीजैर्महाभूतेषु पञ्चसु ।\n\nसकले तत्त्वं संयोज्य परिष्ठाप्य परेऽध्वनि ॥ ४४ ॥\n\nनियोक्तव्यं ततस्तत्र यत्रासवांस्वरपरम्? ।\n\nएषा दीक्षा य थान्यायं भुक्तिमुक्तिफलप्रदा ॥ ४५ ॥\n\nतैरेव पञ्चभिस्तत्त्वं सकले सकलात्मिका ।\n\nनिष्कले निष्कला प्रोक्ता साधिकाराध्वनः पुरा ॥ ४६ ॥\n\nदीक्षयित्वा ततः शिष्यान् साधिकारपरे स्थितान् ।\n\nअभिषिच्य स्वबीजैस्तु बीजान् तेभ्यः प्रदापयेत् ॥ ४७ ॥\n\nनिवेद्य समयान् तस्य हृन्मुद्राङ्गुलिदर्शनात् ।\n\nअनुज्ञां साधकेन्द्रस्य तस्य दद्यान्महात्मना ॥ ४८ ॥\n\nततः स्वविद्यानैवेद्यं भक्षयेत्साधकोत्तमः ।\n\nदेव्यः प्रीता भवन्त्येव अवशिष्टं जले क्षिपेत् ॥ ४९ ॥\n\nआचार्यं पूजयेद्भक्त्या सर्वस्वेनापरे विधा? ।\n\nप्रणामैः शक्तिदानैश्च येन वा तुष्यते गुरुः ॥ ५० ॥\n\nस्रग्वी सितोष्णीषी चैव सर्वालंकारभूषितः ।\n\nउच्चासनस्थः प्राग्वक्त्रः कल्पयेत्कोषमण्डले ॥ ५१ ॥\n\nगोशकृद्भस्मलिप्तस्तु शुचौ जनविवर्जिते ।\n\nसुसमे भूमिदेशे तु प्रस्तारं प्रस्तरेच्छुचिः ॥ ५२ ॥\n\nचतुरस्रमतः कृत्वा प्रस्ताररेखमुज्ज्वलम् ।\n\nकुर्यादेकोनपञ्चाशत्कोष्ठकान् तु समान् शुभान् ॥ ५३ ॥\n\nशतार्धार्धासनासीनं पञ्चवर्गान्तबिन्दुकम् ।\n\nशिखासम्भिन्नमूर्धान्तं कषाख्यं मध्यकोष्ठके ॥ ५४ ॥\n\nविदिग्दिक्षंस्थकोष्ठेषु तत्पार्श्वे बहिरष्टसु ।\n\nयशवर्गान्न्यसेद्देवि ऐशान्यादिषु तत्क्रमात् ॥ ५५ ॥\n\nआग्नेयादिषु कोष्ठेषु नपुंसकचतुष्टयम् ।\n\nऐशान्यादिक्रमाद्देवि बीजद्वादशकं न्यसेत् ॥ ५६ ॥\n\nतृतीयपट्क्तिकोष्ठेषु चतुर्थे पञ्चविंशकम् ।\n\nऐशान्यादिषु कोष्ठेषु बीजानि क्रमशो न्यसेत् ॥ ५७ ॥\n\nप्रस्तारमेवं प्रस्तार्य स्वरवर्णं च शोभने ।\n\nबीजषोडशकं चैव प्रोद्धरेत्तु यथाक्रमम् ॥ ५८ ॥\n\nकादिपट्क्तिं पुराकृत्य क्रमाद्व्यस्तसमस्तकम् ।\n\nकोष्ठैकादशबीजेन संयुक्तं पञ्चविंशकम् ॥ ५९ ॥\n\nआत्मतत्त्वमिति ख्यातं विद्याख्यं चतुस्त्रिंशकम् ।\n\nशिवतत्त्वं तु देवेशि त्रिंशकोष्ठेषु संयुतम् ॥ ६० ॥\n\nतत्त्वत्रितयमेतद्धि न्यासं च समुदाहृतम् ।\n\nबिन्दुयुक्तान्यशेसाणि न्यस्तव्यानि यथाक्रमम् ॥ ६१ ॥\n\nअत्रसिद्धिः स्थिता देवि विज्ञेया साधकोत्तमैः ।\n\nपञ्चविंशतिकोष्ठस्थं प्रथमं बीजमुच्यते ॥ ६२ ॥\n\nद्विसप्तकोष्ठकं बीजं द्वितीयं समुदाहृतम् ।\n\nतृतीयमष्टकोष्ठस्थं बिन्दुयोनिः चतुर्थकम् ॥ ६३ ॥\n\nचतुर्विंशतिकोष्ठस्थं पञ्चमं बीजमुच्यते ।\n\nबीजानि देवदेवीनां निर्णीतानि यथाक्रमम् ॥ ६४ ॥\n\nकालबद्धानिलैर्बीजैः कलायथेष्ठया युतम् ।\n\n[एम्. षन्देर्सोन्: कालवह्न्यनिलैर्बीजैः कलया षष्ठया युतम्]\n\nअर्धेन्दु बिन्दुशिखया संनिभानि क्रमेण तु ॥ ६५ ॥\n\n[एम्. षन्देर्सोन्: अर्धेन्दुबिन्दुशिखया संभिन्नानि यथाक्रमम्]\n\nबीजपञ्चकमुद्धृत्य कथितं देवि ते क्रमात् ।\n\nकूटस्थास्तु स्मृता बीजाः पञ्च चैव वरानने ॥ ६६ ॥\n\nबीजपञ्चकमभ्यस्य सर्वकामफलप्रदम् ।\n\nयजनं सम्प्रवक्ष्यामि सर्वसिद्धिप्रदायकम् ॥ ६७ ॥\n\nकरसंस्कारमादौ तु कृत्वानेन क्रमेण तु ।\n\nवक्ष्यमाणेन चानेन दिग्बन्धशोध्यमेव हि ॥ ६८ ॥\n\nसंहारास्त्रेण दिग्बन्धः प्राणायामपुरःसरः ।\n\nप्राणायामैस्त्रिभिर्देवि आत्मानं तु विशोधयेत् ॥ ६९ ॥\n\nनिष्क्रम्य रेचयेद्वायुं नवं चाकृष्य पूरयेत् ।\n\nनिरोधे कुम्भकः प्रोक्तः प्राणायामं प्रकीर्तितम् ॥ ७० ॥\n\nध्यात्वा कालाग्निबीजं तु युगान्तानलसप्रभम् ।\n\nन्यसेत्पादतले मन्त्री ज्वालामालाकुलं महत् ॥ ७१ ॥\n\nनिर्दहेच्चात्मदेहं तु वारिणाप्लावयेत्ततः ।\n\nदग्ध्वा तु प्राकृतंदेहं भस्मकूटमिव स्थितम् ॥ ७२ ॥\n\nततश्चामृतधाराभिर्विद्यादेहं विचिन्तयेत् ।\n\nस्रवन्तं मूर्ध्नि परमं प्रणवं च अधोमुखम् ॥ ७३ ॥\n\nवारुणामृतसंयुक्तं शुद्धस्फटिकनिर्मलम् ।\n\nकषाख्यं यत्स्मृतं बीजं रेफद्वयसमायुतम् ॥ ७४ ॥\n\nअध ओंकारसंयुक्तमूर्ध्वं बिन्दुकभूषितम् ।\n\nअनेनैव तु बीजेन शिखया भिन्नमस्तकम् ॥ ७५ ॥\n\nधारणायोगमार्गेण निर्दहेत्साधकोत्तमः ।\n\nदेहं संशोधयेन्मन्त्री घोरपापं तु कल्मषम् ॥ ७६ ॥\n\nन्यासमालभनं कुर्याद्भवेन्मन्त्रात्मविग्रहः ।\n\nदिग्बन्धभूमिं संशोध्य चक्रशुद्ध्यर्थमेव च ॥ ७७ ॥\n\nसंहारास्त्रेण कुर्वीत विघ्नोच्चाटनमेव च ।\n\nहस्तौ संशोधयेत्पश्चाद्विधिरेष प्रकीर्तितः ॥ ७८ ॥\n\nकृत्वा तु विधिवन्मन्त्री ततः कर्म समारभेत् ।\n\nआमणिबन्धनात्पूर्वं भरमाखाश्? च विन्यसेत् ॥ ७९ ॥\n\nअट्गुष्ठादिकनिष्ठान्तं न्यसेद्वै बीजपञ्चकम् ।\n\nअट्गुष्ठाद्ये तु ये पर्वा करयोरुभयोरपि ॥ ८० ॥\n\nआत्मतत्त्वं न्यसेन्मूर्ध्नि विद्यातत्त्वं द्वितीयके ।\n\nशिवं दद्यात्तृतीयेषु सर्वसिद्धिषु भामिनि ॥ ८१ ॥\n\nअधस्तादात्मतत्त्वं तु विद्यातत्त्वं तु मध्यतः ।\n\nशिवतत्त्वं न्यसेन्मूर्ध्नि हस्ते देहे पुनः क्रमात् ॥ ८२ ॥\n\nएवं तत्त्वत्रयं न्यस्य तथा कूटाक्षराणि तु ।\n\nभूयश्चोत्तरबीजानि विन्यसेत्तु वरानने ॥ ८३ ॥\n\nअस्त्रं चैव तु विन्यस्य विस्फुलिट्गसमप्रभम् ।\n\nमाययाच्छादयित्वा तु अट्कुशेन निरोधयेत् ॥ ८४ ॥\n\nयोनिमुद्रां ततो बद्ध्वा कुर्यात्[तु] सकलां तनुम् ।\n\nएतदालभनं चैव तव देवि प्रकीर्तितम् ॥ ८५ ॥\n\nअट्गुष्ठौ ग्रथितौ कृत्वा करयोरुभयोरपि ।\n\nतर्जनीं वामहस्ते तु प्रसार्याकुञ्चयेद्बुधः ॥ ८६ ॥\n\nएषा निरोधनी प्रोक्ता मुद्रेयमट्कुशस्य तु ।\n\nवश्याकर्षणकार्येषु प्रयोज्या साधकोत्तमैः ॥ ८७ ॥\n\nतर्जनी मध्यमा चैव अनामा दक्षिणस्य तु ।\n\nवामे त्रीणि समाक्रम्य अट्गुष्ठौ च सुसंस्थितौ ॥ ८८ ॥\n\nअधस्तात्सर्वतः प्रोक्ता दक्षिणा तु कनिष्ठिका ।\n\nतर्जन्यट्गुष्ठयोर्मध्ये योनिमुद्रा प्रकीर्तिता ॥ ८९ ॥\n\nआद्यं मूर्ध्नि ततो बीजं द्वितीयं मुखमण्डले ।\n\nकट्यूर्ध्वे च ततश्चान्यं चतुर्थं जानुतः कटिम् ॥ ९० ॥\n\nआपादजानुनी चान्यं प्रसृतैश्च करैः क्रमात् ।\n\nएवं बीजेन देहस्तु मुच्यते नात्र संशयः ॥ ९१ ॥\n\nवज्रोपलमहावर्षं चोरदंष्ट्रीभयावहम् ।\n\nमुच्यते च सदा रोगैर्मृत्युरूपैर्दुरासदैः ॥ ९२ ॥\n\nअहिगरविषशस्त्र- ज्वरकुष्ठक्षयादिभिः ।\n\nमुच्यते नात्र संदेहो योऽपि स्यात्पातकी नरः ॥ ९३ ॥\n\nउपलिप्य शुभे देशे प्रच्छन्ने जनवर्जिते ।\n\nपूर्ववद्धस्तमात्रं तु लिखित्वा मण्डलं शुभम् ॥ ९४ ॥\n\nचतुःपत्त्रं तु तत्राब्जं सर्ववर्णितकर्णिकाम् ।\n\nसितरक्तपीतकृष्णां पूर्वादिदलसंस्थिताम् ॥ ९५ ॥\n\nजयाद्यं विन्यसेन्मन्त्री तुम्बुरुं कर्णिकोपरि ।\n\nपद्मासनोपविष्टं तु वरदानोद्यतकरम् ॥ ९६ ॥\n\nचतुर्वक्त्रमष्टभुजं चतुष्कायं त्रिलोचनम् ।\n\nनागयज्ञोपवीतंतु शूलपाणिं गदाधरम् ॥ ९७ ॥\n\nमुकुटेन विचित्रेण शशाङ्कधृतशेखरम् ।\n\nशक्तीनां तु प्रियं देवं पाशाङ्कुशकरप्रभम् ॥ ९८ ॥\n\nदिव्याम्बरातपत्रेण दिव्यस्रग्बन्धलेपनम् ।\n\nदेवदेवं सदा ध्यायेत्सूर्यकोटिसमप्रभम् ॥ ९९ ॥\n\nक्षीरोदफलसंकाशां व्याघ्रयज्ञोपवीतिनीम् ।\n\nप्रेतारूढां चतुर्वक्त्रां गदाखेटकधारिणीम् ॥ १०० ॥\n\nदिव्याम्बरातपत्रेण हारकेयूरभूषिताम् ।\n\nदेवदेवीं जयां ध्यायेद्दीप्यमानां स्वतेजसा ॥ १०१ ॥\n\nदेवस्याभिमुखो मन्त्री सस्मितोत्फुल्ललोचनाम् ।\n\nदाडिमीकुसुमप्रख्यां सुरगोपकसप्रभाम् ॥ १०२ ॥\n\nचापोद्यतकरां घोरां मत्स्यमांससुराप्रियाम् ।\n\nउलूके संस्थितां देवीं हारकेयूरभूषिताम् ॥ १०३ ॥\n\nरक्ताम्बरातपत्रेण विजयां सिद्धिदां स्मरेत् ।\n\nधातुचामीकरप्रख्यां पीतमाल्याम्बरप्रियाम् ॥ १०४ ॥\n\nघण्टाखट्वाङ्गधरीं देवीमश्वारूढां महाबलाम् ।\n\nसूर्यायुतप्रतीकाशीं सर्वाभरणभूषिताम् ॥ १०५ ॥\n\nजयन्तीं ध्यायति क्षिप्रं सिद्धिमाप्नोति पुष्कलाम् ।\n\nभिन्नाञ्जनसमप्रख्यां शर्वरीतिमिरप्रभाम् ॥ १०६ ॥\n\nकृष्णकौशेयसंवीतां मुक्तिकामणिभूषिताम् ।\n\nदिव्यं विमानमारूढां गदाखेटकधारिणीम् ॥ १०७ ॥\n\nमहारावादिनिर्घोषैश्चिन्तयेदपराजिताम् ।\n\nगायत्रीं वा जपन्तीं च स्फाटिकमणिभूषिताम् ॥ १०८ ॥\n\nऋग्यजुस्सामाथर्वाख्यं गायन्तीं वा तथैव च ।\n\nसावित्रीं दिव्यरूपां तूपनिषद्गायने रताम् ॥ १०९ ॥\n\nदेवीनामग्रसंस्थं कृतभृकुटिमुखं चिन्तयेदङ्कुशाख्यं\n\nसम्पृष्ठे चास्त्रराजं प्रकटितसुमहासृक्वणीलेलिहानम् ।\n\nसंक्रुद्धं भीषयन्तं नररुधिरवसादिग्धदान्ताकलालं\n\n....... ....... ....... ॥ ११० ॥\n\nएवं ध्यात्वा विशालाक्षि ततः पूजा प्रवर्तते ।\n\nभक्ष्यभोज्यविधानैश्च गन्धपुष्पादिभिः क्रमात् ॥ १११ ॥\n\nपूजयेत्कूटमध्यस्थं तत्र मध्ये विधानतः ।\n\nभूरेवायं पादपद्मैर्हृदि वामकरेऽथवा ॥ ११२ ॥\n\nमनसा पूजयेन्नित्यं सिद्धिकामः समाहितः ।\n\nमहाशङ्खमयं कुर्यादथवा कच्छपस्य तु ॥ ११३ ॥\n\nसौवर्णं रजतं ताम्रं कुलं भवति सिद्धिदम् ।\n\nगन्धमण्डलके वापि अथवा भस्ममण्डले ॥ ११४ ॥\n\nसिद्धार्थमण्डले वापि अथवा हृदि मण्डले ।\n\nकुसुम्भमण्डले वापि पुष्पमण्डलकेऽपि वा ॥ ११५ ॥\n\nनागकेशरजोभिर्वा लिखित्वा मण्डलं शुभम् ।\n\nमुक्तिदा सिद्धिदा ह्येवं भवन्तीत्यविचारणात् ॥ ११६ ॥\n\nसम्पूज्य च यथान्यायं गन्धपुष्पादि योजयेत् ।\n\nदर्शयेद्योनिमुद्रां तु काले कर्माणि कारयेत् ॥ ११७ ॥\n\nसमुत्पन्नेषु कार्येषु प्राणद्रविणहारिषु ।\n\nपूजिताः साधकं देव्यः परिरक्षन्ति पुत्रवत् ॥ ११८ ॥\n\nश्रीदेव्युवाच\n\nअत्रापि यागमेवोक्तं विशेषः कोऽपरः प्रभो ।\n\nयथा तु अभ्यासमात्रेण सिद्धिर्भवति कामदा ॥ ११९ ॥\n\nकेवलं स्मरणादेव तथा त्वं वक्तुमर्हसि ।\n\nप्रणयस्व प्रसादश्च यदि चास्ति महेश्वर ॥ १२० ॥\n\nश्री ईश्वर उवाच\n\nशृणुष्वैकमना भद्रे प्राकृतं तपसः फलम् ।\n\nप्रणयादतुलं वापि रहस्यं परमं पदम् ॥ १२१ ॥\n\nउत्तरोत्तरयोगेन तन्त्रं ते कथितं मया ।\n\nअत्रान्तरमिदं ज्ञानं श्रुत्वा भवति निर्वृतिः ॥ १२२ ॥\n\nप्रस्तार्य पूर्ववद्वर्णं प्रोद्धरेद्बीजपञ्चकम् ।\n\nपूर्ववत्क्रमयोगेन सर्वकामप्रसिद्धये ॥ १२३ ॥\n\nआदौ द्वात्रिंशकं बीजं युक्तमेकोनविंशति ।\n\nचतुस्त्रिंशं ततोऽधस्ताद्देवदेवं प्रकल्पयेत् ॥ १२४ ॥\n\nजया सप्तदशं बीजं युक्तमेकादशेन तु ।\n\nतदेव विजयाख्याता किं तु युक्तं न केन चित् ॥ १२५ ॥\n\nपञ्चविंशच्छिखाभाजि युक्तमेकादशेन तु ।\n\nअजितायाः समुद्दिष्टं चतुर्थ्याः शृणु साम्प्रतम् ॥ १२६ ॥\n\nवर्णैकादशसंयुक्तं शम्भुस्थं पञ्चविंशकम् ।\n\nगुह्यमेतत्समुद्दिष्टं प्रष्टव्यं नान्यतः परम् ॥ १२७ ॥\n\nसर्वकामप्रदं देवि एतद्वै बीजपञ्चकम् ।\n\nउत्तरं हृदयं ह्येतत्सर्वतन्त्रेषु चोत्तरम् ॥ १२८ ॥\n\nयानि कानि च कर्माणि सर्वाण्येतैस्तु कारयेत् ।\n\nपञ्चविंशतिकोषस्थं युक्तं वै षोडशेन तु ॥ १२९ ॥\n\nअस्त्रमेतत्समुद्दिष्टमस्मिंस्तन्त्रे च सुव्रते ।\n\nपुनरेतद्बीजयुक्तं विंशकेन समन्वितम् ॥ १३० ॥\n\nमाया ह्येषा समुद्दिष्टा शिवस्यानन्तरूपिणी ।\n\nआदिकोष्ठकबीजं तु अधस्ताष्टादशसंयुतम् ॥ १३१ ॥\n\nअष्टत्रिंशतिकोषस्थं तस्योपरि नियोजयेत् ।\n\nअङ्कुशोद्धरणं ह्येतद्देवीनां संनिरोधने ॥ १३२ ॥\n\nबिन्दुपुञ्जसमेता हि न्यस्तव्या तु यथाक्रमम् ।\n\nपञ्चविंशतिकोषस्थं तदेव परमाक्षरम् ॥ १३३ ॥\n\nनवत्रिंशसमायुक्तं बीजं गायत्रिसंज्ञकम् ।\n\nएतद्बीजवरं दिव्यं योज्यमालभनादिके ॥ १३४ ॥\n\nचतुस्त्रिंशतिकोषस्थं पञ्चविंशतियोजितम् ।\n\nसर्वकर्मसमुद्दिष्टं बीजं सावित्रिसंज्ञितम् ॥ १३५ ॥\n\nअर्धेन्दुशिखया देवि लाञ्छितानि तु पूर्ववत् ।\n\nप्रयोगं चास्य वक्ष्यामि सिद्धिर्येनाशु जायते ॥ १३६ ॥\n\nप्रयोगं कारणं देवि ग्रन्थशास्त्रमकारणम् ।\n\nसर्वत्र सुलभं शास्त्रं प्रयोगं तु सुदुर्लभम् ॥ १३७ ॥\n\nप्रयोगरहिता मन्त्रा नैव सिद्धिप्रदाः स्मृताः ।\n\nहृत्पद्मे योगविन्यासं ध्यात्वा वै बीजपञ्चकम् ।\n\nगतिं देवं तु विज्ञाय ततः कर्म समारभेत् ॥ १३८ ॥\n\nश्रीदेव्युवाच\n\nकीदृशः स भवेद्देवो गतिस्तस्य तु कीदृशी ।\n\nदेहस्थं तु कथं विद्याद्वक्तुमर्हसि शङ्कर ॥ १३९ ॥\n\nश्री ईश्वर उवाच\n\nमेढ्रनाभ्यन्तरे देवि कन्दमूलाकृतिर्भवेत् ।\n\nद्वासप्ततिसहस्राणि नाडीराधारसंस्थिताः ॥ १४० ॥\n\nनाभिदेशे स्थितो ग्रन्थिस्तत्र पद्मं व्यवस्थितम् ।\n\nकर्णिका पद्ममध्यस्य तत्र साध्यं व्यवस्थितम् ॥ १४१ ॥\n\nकर्णिकासुषिरान्ते तु या कला चोर्ध्वगामिनी ।\n\nतस्या मध्ये स्थितो देवः स तु दीपशिखोपमः ॥ १४२ ॥\n\nशुद्धस्फटिकसंकाशं विस्फुलिङ्गार्कसंनिभम् ।\n\nवारिमारुतसंकीर्णं वालाग्रशतभागकम् ॥ १४३ ॥\n\nवायुवाहनमारूढं शब्दातीतमनामयम् ।\n\nसम्प्रत्ययं तु गम्योऽसौ वहते देहमध्यतः ॥ १४४ ॥\n\nइडामध्यगतो वापि पिङ्गलान्तर्गतोऽपि वा ।\n\nसुषुम्नान्तर्गतश्चैव विषुवं समुदाहृतम् ॥ १४५ ॥\n\nइडा तु वामजा प्रोक्ता दक्षिणे पिङ्गला स्मृता ।\n\nअनयोर्मध्ये सुषुम्ना तु सृष्टिसंहारकारिका ॥ १४६ ॥\n\nइडा शान्तिकपुष्ट्यर्थे मृत्यूच्चाटन पिङ्गला ।\n\nसुषुम्ना मोक्षदा चैव जीवमार्गानुसारिणी ॥ १४७ ॥\n\nपिङ्गलान्तर्गतं ध्यात्वा रक्तवर्णं विचिन्तयेत् ।\n\nमारणोच्चाटनादीनि ततः कर्माणि कारयेत् ॥ १४८ ॥\n\nअमृतान्तर्गतं ज्ञात्वा ध्यायेत्तुहिनसंनिभम् ।\n\nशान्तिपुष्टिवशाकर्षं तदा कर्माणि कारयेत् ॥ १४९ ॥\n\nव्रतयोगादिसंसिद्धिं मूलमन्त्रेषु कारयेत् ।\n\nतदत्र जपमात्रेण मन्त्री साधयते क्षणात् ॥ १५० ॥\n\nअप्रसूता मृता योषित्प्राप्तयौवनमेव च ।\n\nतस्याः पांशुलिकां गृह्य वामभागे विचक्षणः ॥ १५१ ॥\n\nलिखेन्नामाक्षरं तत्र देवीनां कूटसंस्थितम् ।\n\nवामाङ्गोज्ज्वलरक्तेन साधकः संयतव्रतः ॥ १५२ ॥\n\nस्त्रियं चैव लिखेत्तत्र गवां रोचनया पुनः ।\n\nअनुलोमैर्विहन्यस्तु वामपादेन चाक्रमेत् ॥ १५३ ॥\n\nतत्क्षणादानयेच्छीघ्रं या स्त्री द्वादशयोजनात् ।\n\nपुरुषस्य तथा प्रोक्तं दक्षिणाङ्गे तु कारयेत् ॥ १५४ ॥\n\nअथाभिचारकं कुर्यात्समिधानां तथास्थिभिः ।\n\nराजिकाविषरक्ताक्तं श्मशाने होममारभेत् ॥ १५५ ॥\n\nनग्नो मुक्तशिखो भूत्वा कपालत्रयसंस्थितः ।\n\nसमिधाष्टशतं होमं रात्रौ कुर्याद्विचक्षणः ॥ १५६ ॥\n\nहोमान्ते तु ततः शक्रं कृष्णवर्णं विचिन्तयेत् ।\n\nत्रिशूलेन विनिर्भिन्नं दण्डेन ताडितं शिरः ॥ १५७ ॥\n\nसाधको घोररूपेण क्रुद्धः संरक्तलोचनः ।\n\nसप्ताहान्नाशयेदिन्द्रं किं पुनर्मानुषादिकम् ॥ १५८ ॥\n\nत्यक्तेन तु कुसुम्भेन शतेनाष्टोत्तरेण तु ।\n\nत्रिसन्ध्यं धारयेद्रात्रौ अग्निकार्यं तु कारयेत् ॥ १५९ ॥\n\nसाध्यं तु साधकश्चैव रक्तवर्णं विचिन्तयेत् ।\n\nहोमान्ते तु ध्यायेत्साध्यं विह्वलं च सम्मूर्छितम् ॥ १६० ॥\n\nअङ्कुशेन हतो मूर्ध्नि मायापाशेन वेष्टितम् ।\n\nराजानं राजपत्नीं वा सप्ताहाद्वशमानयेत् ॥ १६१ ॥\n\nगृहीत्वा तु महामांसं दधिमध्वाज्यसंयुतम् ।\n\nआहुत्यष्टसहस्रेण सद्योत्कर्षणमुत्तमम् ॥ १६२ ॥\n\nआत्मनः साध्यबीजं च पञ्चदेव्या चतुष्टयम् ।\n\nनाडीमध्यगतं ध्यात्वा एकीकृत्य विचक्षणः ॥ १६३ ॥\n\nनाडीमार्गानुसारेण प्रवेश्य साध्यविग्रहम् ।\n\nअनेनैव प्रयोगेण त्रैलोक्यं वशमानयेत् ॥ १६४ ॥\n\nअत उच्चाटनं कुर्याच्छत्रूणां बलदर्पिताम् ।\n\nशुष्काणि निम्बपत्त्राणि ध्वजाग्राणि तथैव च ॥ १६५ ॥\n\nनृवालं चितिभस्मं च काकपक्षाग्रपिच्छकम् ।\n\nकटुतैलविषं रक्तं तेनालोड्य तु होमयेत् ॥ १६६ ॥\n\nचण्डालाग्निं समाहृत्य चितिकाष्ठं समिन्धयेत् ।\n\nउच्चाटयेत्त्रिरात्रेण त्यक्तबन्धुसुहृज्जनान् ॥ १६७ ॥\n\nवामहस्ततले चन्द्रं ध्यात्वा सम्पूर्णमण्डलम् ।\n\nबीजपञ्चकसंयुक्तं यस्य तं दर्शयेत्करम् ॥ १६८ ॥\n\nदर्शनाद्वशमायान्ति येऽपि हन्तुं समुद्यताः ।\n\nयं यं स्पृशति हस्तेन दासत्वमुपगच्छति ॥ १६९ ॥\n\nदक्षिणेऽप्येव वै हस्ते विन्यसेद्रविमण्डलम् ।\n\nयं स्पृशेद्दर्शयेद्यं तु विद्विष्टाः सुहृदान्यपि ॥ १७० ॥\n\nनिम्बस्थवायसं गृह्य श्वपाकेनावतारितम् ।\n\nबीजैरेतैर्विपर्यस्तैस्तैलाभ्यक्तं चिताहुतम् ॥ १७१ ॥\n\nतद्भस्म विषरक्ताक्तं कृष्णान्ते रक्तवाससः ।\n\nपरिजप्य सहस्रं तु विलोमैर्बीजपञ्चकैः ॥ १७२ ॥\n\nयं स्पृशेद्भस्मना तेन काकवद्भ्रमते महीम् ।\n\nविद्विष्टः सर्वलोकानां यदि शक्रसमो भवेत् ॥ १७३ ॥\n\nयथात्मनि तथा साध्ये बीजषोडशकं न्यसेत् ।\n\nजवापुष्पसमप्रख्यौ द्वावेतौ परिचिन्तयेत् ॥ १७४ ॥\n\nजातीहिङ्गुलकपक्षौ लाक्षारससमप्रभौ ।\n\nपद्मसम्पुटमध्यस्थौ उभौ तौ साध्यसाधकौ ॥ १७५ ॥\n\nअङ्कुशं साध्यगुह्ये तु दण्डं चात्मनि गुह्यतः ।\n\nकुसुम्भरक्तसंकाशौ मायातन्त्वभिवेष्टितौ ॥ १७६ ॥\n\nपञ्चरात्रं त्रिरात्रं वा निःशब्दो ध्यानपारगः ।\n\nवशमानयते क्षिप्रं नृपतिं मानगर्वितम् ॥ १७७ ॥\n\nद्विजयोषिन्मृता या तु तस्या गृह्यं तु कर्पटम् ।\n\nकृष्णचतुर्दश्यां गृहीत्वा चित्यङ्गारैस्तदुद्भवैः ॥ १७८ ॥\n\nबीजैर्विदर्भितं नाम यस्य यस्य च वेश्मनि ।\n\nनिखन्यते स वै क्षिप्रं प्रयाति यमसादनम् ॥ १७९ ॥\n\nततो विद्याव्रतश्लाघी कीर्त्यादिभिरलंकृतः ।\n\nसाध्यतेऽनेन प्रयोगेण म्रियते चाविकल्पतः ॥ १८० ॥\n\nगवां रोचनया चैव यस्य नाम विदर्भितम् ।\n\nबीजैरेतैः समायुक्तैरालिख्य प्रक्षिपेद्बुधः ॥ १८१ ॥\n\nपात्रं मध्वाज्यसम्पूर्णं शतमावर्तयेद्द्रुतम् ।\n\nमुमुक्षोरपि तस्यास्त्रं शान्तिपुष्टिश्च जायते ॥ १८२ ॥\n\nशतजप्तो जलेनापि ततो वा मुच्यते सदा ।\n\nव्याधिघातसमिद्भिस्तु व्याधिनात्यन्तपीडितः ॥ १८३ ॥\n\nअष्टोत्तरशतेनैव आहुतीनां न संशयः ।\n\nक्षीराक्तेन तु देवेशि रोगी रोगाद्विमुच्यते ॥ १८४ ॥\n\nजुहोति यस्तु सततं द्रव्यं तस्य गृहे तु यत् ।\n\nकुर्वन्तोऽपि व्ययं नित्यमक्षयत्वं च गच्छति ॥ १८५ ॥\n\nनित्यं कालजपेनापि सर्वेषां जायते प्रियः ।\n\nतेजस्वी बलसम्पन्नो नाप्यसौ पीड्यते भयैः ॥ १८६ ॥\n\nश्रीकामः श्रीफलं जुह्यात्पद्मं चाज्यमधुप्लुतम् ।\n\nलक्षैकेन महावित्तो मन्त्री लक्षद्वयेन तु ॥ १८७ ॥\n\nलक्षत्रयेण पृथ्वीशो निर्जितारिर्भवेद्ध्रुवम् ।\n\nसर्वकामस्तिलं जुह्यात्प्राप्नुयात्तु न संशयः ॥ १८८ ॥\n\nलक्षेणैकेन देवेशि साधकः स जितेन्द्रियः ।\n\nत्यक्तेन नरमांसेन छागस्य पिशितेन वा ॥ १८९ ॥\n\nलक्षमात्रहुतेनाशु यदिष्टं तदवाप्नुयात् ।\n\nकृष्णागोपयसा सार्धं नृमांसं तण्डुलान्वितम् ॥ १९० ॥\n\nपायसं शववक्त्रे तु जुहुयात्तावतन्द्रितः ।\n\nयावदुत्तिष्थते प्रेतः किं करोमीति सोऽब्रवीत् ॥ १९१ ॥\n\nमार्गितव्यं यदिष्तं तु लभनीयं यशस्विनि ।\n\nगुडिकाञ्जनपादुकं खन्यं वा राज्यमेव च ॥ १९२ ॥\n\n(एम्.: गुडिकाञ्चनपादूं ? च Eद्)\n\nविधानं शक्रनाशं च पादलेपरसायनम् ।\n\nएतेषां प्रार्थितं चैकं दत्त्वागच्छति नान्यथा ॥ १९३ ॥\n\nउद्धता या मृता योषित्तस्या गृह्याङ्गुलीयकम् ।\n\nअभिमन्त्र्य इमैर्बीजैरनुलोमैः शतेन तु ॥ १९४ ॥\n\nअष्ताधिकेन मन्त्रज्ञः साध्यनाम विदर्भयेत् ।\n\nयस्या ददाति तद्वदास्ते स्त्रियायाः साधकोत्तमः ॥ १९५ ॥\n\nआकर्ष्यति तां क्षिप्रं यदि स्यादुर्वशीसमा ।\n\nयोजनानां शतस्यापि दूरेणापि समर्पितम् ॥ १९६ ॥\n\nपुरुषस्य भवेद्देवि उद्धतस्य यशस्विनि ।\n\nकाकमांसं गृहीत्वा तु निम्बतैलसमायुतम् ॥ १९७ ॥\n\nश्मशानाग्निं समाधाय शिग्रुकाष्ठेन साधयेत् ।\n\nजुहुयात्सप्तरात्रं तु यस्य नाम्ना तु साधकः ॥ १९८ ॥\n\nविद्विष्तो दृश्यते लोके एष विद्वेषणं परम् ।\n\nअतोऽन्यत्सम्प्रवक्ष्यामि रहस्यमिदमद्भुतम् ॥ १९९ ॥\n\nयद्विदित्वा महेशानि सिद्धिमाप्नोति पुष्कलाम् ।\n\nस्वकाले सम्प्रयोगेण सिद्धिस्तन्त्रेषु कीर्तिता ॥ २०० ॥\n\nततः स्वकालं कुर्वीत स्वानि कर्माणि साधकः ।\n\nसाध्यहृत्पद्मसंस्थं तु ध्यात्वादौ बीजपञ्चकम् ॥ २०१ ॥\n\nकुर्वीत मनसा पूजामितायाप्रवतो ? पदा ।\n\nमाययाच्छादयेत्पश्चात्साध्यमन्तोबहिर्युतम् ॥ २०२ ॥\n\nमायाकमलनालेन साध्यमावेष्तमानयेत् ।\n\nततः स्वात्मीकमानीय मायातत्त्वश्लथीकृतम् ॥ २०३ ॥\n\nपुनस्तत्स्थापयित्वा तु सम्मुखः साधकोत्तमः ।\n\nन्यस्तव्यं तु यदादौ तु ? साध्ये वै बीजपञ्चकम् ॥ २०४ ॥\n\nमायावेष्तितं तन्मन्त्री जपेदष्टशतं ततः ।\n\nसाध्यनामाक्षरोपेतं तत्प्रबुद्धासने स्थितम् ॥ २०५ ॥\n\nएवं देवि ततः शीघ्रं ध्वस्तजानुशिरोरुहः ।\n\nआकृष्तो विधिनानेन साध्यः किंकरितो महान् ॥ २०६ ॥\n\nअतः परं प्रवक्ष्यामि बद्धे रुद्धेऽपि मोक्षणम् ।\n\nयथा संहरते शक्रं तत्प्रयोगमिदं शृणु ॥ २०७ ॥\n\nसाध्यहृत्कमलान्तःस्थं ध्यात्वैवं बीजपञ्चकम् ।\n\nकुर्वीत पूर्ववत्पूजां सुषुम्नायागनिर्गदा ? ॥ २०८ ॥\n\nसंहारास्त्रं ततो मन्त्री तुम्बुरुं मूर्ध्नि विन्यसेत् ।\n\nदेवीनां च ततस्तेन साध्यमावृत्य योगवित् ॥ २०९ ॥\n\nतत्र यो मूर्ध्नि तेनैव ज्वलितानलवर्चसा ।\n\nदृष्त्वा तं मनसा भूयो मूर्च्छितं भुवि विह्वलम् ॥ २१० ॥\n\nहृदि बद्ध्वाङ्कुशेनैव आनयेदात्मनोऽन्तिकम् ।\n\nततस्त्वधोमुखं स्थाप्य पीडितं छर्दयेदसृक् ॥ २११ ॥\n\nपश्चात्तु हृदये तस्य न्यस्तव्यं बीजपञ्चकम् ।\n\nप्रोद्धृत्य साध्यनामैवं संहारास्त्रविदर्भितम् ॥ २१२ ॥\n\nएवं विगतरक्षं तु स्याप्युद्गतं तु ? ततः ।\n\nजपेदष्टसहस्रं तु ज्वालामालाभिरावृतम् ॥ २१३ ॥\n\nततस्तु कर्मणानेन तेनैव तु विधानतः ।\n\nसाध्यः प्रयाति निधनं मृत्युरान्तिम ? कम्पयेत् ॥ २१४ ॥\n\nइत्येतत्कथितं देवि समासाद्यं तु पूर्वशः ।\n\nयथा संहरते शक्रं बद्धे रुद्धेऽथ मोक्षणात् ॥ २१५ ॥\n\nक्रोधेन महता दीप्तः प्रयोगमिदमारभेत् ।\n\nसुषुम्नायां यदा देवः स्वयंचारेण वर्तते ॥ २१६ ॥\n\nसुषुम्नान्तर्गतं ध्यात्वा रक्तवर्णं विचिन्तयेत् ।\n\nविद्वेषोच्चाटनादीनि ततः कर्माणि कारयेत् ॥ २१७ ॥\n\nबीजपञ्चकदेवस्य वर्गान्तरयुतस्य च ।\n\nवर्णान्तयागमेकान्ते सदा गोपितं तन्मया ॥ २१८ ॥\n\nतदा तु सर्वकार्याणां सिद्धये शृणु सुव्रते ।\n\nकुसुम्भरजसालोड्यं शालीनां पिष्टकेन च ॥ २१९ ॥\n\nभस्मना चन्दनेनापि नागकेशरजेन वा ।\n\nसुगन्धैश्च विचित्रैश्च लिखेच्च सुसमाहितः ॥ २२० ॥\n\nवर्गातीतस्य गर्भे तु न्यसेत्पद्मं चतुर्दलम् ।\n\nतत्र सभ्रातृका देव्यः पूजयेद्बीजपञ्चके ॥ २२१ ॥\n\nएवं पूजितमात्रास्तु सर्वदासर्वकामदाः ।\n\nभवन्ति नियतं[नित्यं] धर्मकामार्थमोक्षदाः ॥ २२२ ॥\n\nयागमेवं च कृत्वान्ते ततो लक्षत्रयं जपेत् ।\n\nततः सिद्धिमवाप्नोति ब्रह्मघ्नोऽपि हि नान्यथा ॥ २२३ ॥\n\nमनसा चिन्तितं कामं तदा प्रभृतिमाप्नुयात् ।\n\nअतः परं प्रवक्ष्यामि जपस्य विधिमुत्तमम् ॥ २२४ ॥\n\nएकासनस्थितो मन्त्री यागं कृत्वा विधानवित् ।\n\nएकचित्तः प्रसन्नात्मा वामहस्ताक्षसूत्रधृक् ॥ २२५ ॥\n\nजपकर्म सदाकुर्याद्विशेषमपरं शृणु ।\n\nवश्यकामो जपं कुर्यादनुलोमैर्विदर्भितम् ॥ २२६ ॥\n\nबीजैरेतैर्यथान्यायं साध्यनामाक्षरान्वितैः ।\n\nकालं तत्र विजानीयात्कालसिद्धिः प्रवर्तते ॥ २२७ ॥\n\nमारणे प्रतिलोमैस्तु साध्यनाम तु पूर्वतः ।\n\nविद्वेषेऽपि विलोमैस्तु फट्कारान्तं प्रयोजयेत् ॥ २२८ ॥\n\nमारणे प्रतिलोमैस्तु हूंफत्कारान्त द्यन् ? तकैः ।\n\nओं स्वाहा नमोऽन्तैस्तु वश्याकर्षणकर्मसु ॥ २२९ ॥\n\nहोमयेदेवमेवं तु सर्वं कुर्याद्विचक्षणः ।\n\nनमस्कारो जपस्यान्ते स्वाहा होमे प्रकीर्तितम् ॥ २३० ॥\n\nस्वशोणिताक्तं लशुनं मारणे प्रतिहोमयेत् ।\n\nउच्चातने काकपक्षं वश्ये जातिं तु होमयेत् ॥ २३१ ॥\n\nविद्वेषे श्लेष शिग्रुं च होमयेदविचारणात् ।\n\nआकर्षणे बकुलपुष्पं होमयेच्च विचक्षणः ॥ २३२ ॥\n\nसर्वे यागसमुद्दिष्ताः कालज्ञस्य यशस्विनि ।\n\nयेन कालं च वै ज्ञातं तेन ज्ञातः सदाशिवः ॥ २३३ ॥\n\nसदाशिवे परिज्ञाते सिद्धिं शाम्यन्ति साधकाः ।\n\nकालतत्त्वं च विज्ञेयं तत्त्वात्सिद्धिः प्रवर्तते ॥ २३४ ॥\n\nतत्त्वहीना न सिध्यन्ति प्रयत्नेनापि साधकाः ।\n\nतस्मात्सर्वप्रयत्नेन कालतत्त्वं विदुर्बुधाः ॥ २३५ ॥\n\nक्रियाकालं च वै शून्यं न सिध्यन्तीह साधकाः ।\n\nतस्मात्क्रियां च कालं च असंज्ञेयं प्रयत्नतः ॥ २३६ ॥\n\nश्रीदेव्युवाच\n\nस कालश्च कथं ज्ञेयो योऽसावुक्तस्त्वया प्रभो ।\n\nकालहीनानृतं मन्ये सर्वमेव च शङ्कर ॥ २३७ ॥\n\nश्री ईश्वर उवाच\n\nशृणु देवि परं गुह्यं कालतत्त्वात्मविग्रहम् ।\n\nयज्ज्ञात्वा तु सुखेनैव सिद्धिर्भवति मन्त्रिणाम् ॥ २३८ ॥\n\nअयुतं द्वे च विज्ञेयाः षोडशैव शतानि च ।\n\nचतुर्विंशतिसंक्रान्त्या द्वादशाङ्गुलगतागते ॥ २३९ ॥\n\nशरीरे तु यथा देवि स्थितं सकलनिष्कलम् ।\n\nतथा हंसं प्रवक्ष्यामि साधकानां हिताय वै ॥ २४० ॥\n\nपादौ पायुरुपस्थं च हस्तौ वागिन्द्रियस्तथा ।\n\nश्रोत्रत्वक्चक्षुषा जिह्वा नासिका च तथापरा ॥ २४१ ॥\n\nपृथ्व्यापस्तथा तेजो वायुराकाशमेव च ।\n\nशब्दः स्पर्शश्च रूपं च रसो गन्धस्तथैव च ॥ २४२ ॥\n\nमनो बुद्धिरहंकारो अव्यक्तं पुरुषस्तथा ।\n\nपञ्चविंशतितत्त्वानि शरीरे तु विदुर्बुधाः ॥ २४३ ॥\n\nएभिराधारभूतैस्तु आधेयो ध्यायते सदा ।\n\nआधारं पुरमित्युक्तं पुरुषश्चाधेय उच्यते ॥ २४४ ॥\n\nहृत्पद्मे कर्णिकावस्थ ऊर्ध्वगामी सदात्मकः ।\n\nनिष्कलस्य तु देवस्य पुनराधारसंस्थितिः ॥ २४५ ॥\n\nतत्पुरुषमाधाराधेयं निष्कलं परमं शिवम् ।\n\nषत्कौशिकशरीरं तु तत्त्वानां पञ्चविंशतिः ॥ २४६ ॥\n\nदशवायुसमायुक्तं नाडीभिर्व्यापितं पुरम् ।\n\nशरीरं त्रिगुणं चैव सर्वदैवतसंयुतम् ॥ २४७ ॥\n\nअनेनाधिष्थितं देवि चक्रवत्परिवर्तते ।\n\nयथा तारगणं सर्वं ग्रहनक्षत्रमण्डलम् ॥ २४८ ॥\n\nध्रुवाधिष्थितं तत्सर्वमचलं परिवर्तते ।\n\nतद्वच्छरीरं देवस्य सर्वबीजगणं हि यत् ॥ २४९ ॥\n\nशिवेनाधिष्थितं ज्ञात्वा तन्त्रे सिद्धिमवाप्नुयात् ।\n\nत्रिकुब्जिकुतिलाकारा षष्ठस्वरसमन्विता ॥ २५० ॥\n\nशक्तिर्बिन्दुविनिर्भिन्ना देहस्था सकलात्मका ।\n\nअस्यास्तेजःशिखा सूक्ष्मा मृणालतन्तुसंनिभा ॥ २५१ ॥\n\nज्योतिरूपा च सा ज्ञेया तस्यान्ते तु पुनः शिवः ।\n\nअकारादिक्षकारान्तमाब्रह्मभुवनं जगत् ॥ २५२ ॥\n\nअस्मिंश्चोद्पद्यते सर्वं तत्रैव प्रलयं भवेत् ।\n\nएष देवः परः सूक्ष्म आधाराधेयसंस्थितः ॥ २५३ ॥\n\nअयने विषुवे चैव आग्नेयामृतकारणम् ।\n\nयदा वारुणमार्गस्थ इडामध्यगतो भवेत् ॥ २५४ ॥\n\nहिमकुन्देन्दुसंकाशो विज्ञेयः शुचिकर्मणि ।\n\nद्वादशादित्यसंकाशः पिङ्गलान्तर्गतो यदा ॥ २५५ ॥\n\nअरुणानलसंकाशं रौद्रकर्मणि योजयेत् ।\n\nसुषुम्नायां यदा देव उपशान्तो वहत्यसौ ॥ २५६ ॥\n\nमोक्षमार्गमिदं देवि ज्योतीरूपं परापरम् ।\n\nएष देवो गतिश्चैव कालतत्त्वात्मविग्रहः ॥ २५७ ॥\n\nसाधकस्य हितार्थाय परमार्थमुदाहृतम् ।\n\nएतत्सर्वं समाख्यातं कालतत्त्वात्मविग्रहम् ॥ २५८ ॥\n\nत्रिसंस्थे तु समासेन सर्वतन्त्रेषु सिद्धिदम् ।\n\nनाडीसंस्थं यथा कर्म कुरुते मन्त्रिणः सदा ॥ २५९ ॥\n\nतदहं सम्प्रवक्ष्यामि शृणु त्वं च वरानने ।\n\nइडा च पिङ्गला चैव नाड्यौ द्वे समुदाहृते ॥ २६० ॥\n\nयतो नित्यं चरेद्देवः क्रमशश्च निवर्तते ।\n\nतान्यात्मवतकर्माणि प्रयुक्तं कुरुते प्रभुः ॥ २६१ ॥\n\nस एव कुरुते कर्म बीजनाडीप्रयोगतः ।\n\nअयं कालः समाख्यातस्तृत्वेदय ? समन्वितः ॥ २६२ ॥\n\nदेहस्थं कथितं देवि ऋतुयुक्तस्तु साधकः ।\n\nज्ञात्वा कालं च तत्त्वं तु ततः कर्म समारभेत् ॥ २६३ ॥\n\nशान्तिकं पौष्तिकं चापि विद्वेषोच्चाटनं तथा ।\n\nवश्याकर्षणकं कुर्याद्यदि कालं विजानते ॥ २६४ ॥\n\nसौम्यानि सौम्यकाले तु रौद्रे रौद्राणि कारयेत् ।\n\nअन्यकालकृतं कर्म वृथा भवति साधके ॥ २६५ ॥\n\nतस्मात्सर्वप्रयत्नेन काले कर्माणि कारयेत् ।\n\nस्वरक्तं गोचनं चैव तथा सिन्दूरमेव च ॥ २६६ ॥\n\nकुसुम्भरजःसम्मिश्रं दधिमध्वाज्यसंयुतम् ।\n\nखदिरै रक्तसमिधैरथवा रक्तचन्दनैः ॥ २६७ ॥\n\nअत्र दिग्ध्वा हुनेन्मन्त्री सप्ताहाद्वशमानयेत् ।\n\nप्रतिमां लवणमयीं कृत्वा शताभिमन्त्रितां बुधः ॥ २६८ ॥\n\nपादौ प्रभृति होतव्यं यावदष्टशतं भवेत् ।\n\nत्रिसन्ध्यामेकचित्तस्तु अमोघवश्यतां नयेत् ॥ २६९ ॥\n\nसैक्थीं तु प्रतिमां कृत्वा त्र्यूषणेन तु लेपयेत् ।\n\nप्रतिमासु सुसम्पूर्णं कण्टकैर्मदनोद्भवैः ॥ २७० ॥\n\nविदर्भ्य पादौ गुह्यं च ललातं च विचक्षणः ।\n\nकुचयुग्मे च देवीनामग्रतो निखनेत तु ॥ २७१ ॥\n\nअधोमुखां विलिप्ताङ्गां राजिकालवणेन तु ।\n\nवामनासिकरक्तेन नाममन्त्रैर्विदर्भिताम् ॥ २७२ ॥\n\nलिखित्वा हृदये कुर्याद्वह्निं प्रज्वाल्य चोपरि ।\n\nराजिकालवणं चैव होतव्याष्तशतं बुधः ॥ २७३ ॥\n\nत्रिसन्ध्यामेव सप्ताहात्त्रैलोक्यं वशमानयेत् ।\n\nकुलालकरनिर्मुक्त- मृदा प्रतिमयीकृता ॥ २७४ ॥\n\nतेनैव कण्तकैर्विद्ध्वा स्वस्थानस्थैस्तु मन्त्रिणः ।\n\nभगे वा अथवा लिङ्गे सन्मन्त्राण्यष्टशतानि तु ॥ २७५ ॥\n\nसूत्रयेद्गुह्यदेशे तु गृणन्मन्त्रं तु सर्वदा ।\n\nसप्ताहादानयेद्वश्यं स्त्रियं वा पुरुषमपि वा ॥ २७६ ॥\n\nमानुषास्थिमयं कीलं कृत्वा तु चतुरङ्गुलम् ।\n\nक्षीरवृक्षं भगे लिख्य लिङ्गं वा कीलयेत्ततः ॥ २७७ ॥\n\nषण्डिलस्तु भवेत्साध्य आर्द्रयोगो न संशयः ।\n\nउद्धृतेन भवेन्मोक्षं नात्र कार्या विचारणा ॥ २७८ ॥\n\nमधूका श्वेतपद्मं च रोचना नागकेशरम् ।\n\nतगरं चैव सूक्ष्मेलमञ्जनं समभागिकम् ॥ २७९ ॥\n\nकन्यया पिषितं कृत्वा यागं कृत्वा यथोदितम् ।\n\nसहस्राष्ताधिकं जप्त्वा जपेन यजने ततः ॥ २८० ॥\n\nसर्वलोकेषु दृश्यन्ते कामदेवसमोऽपि तत् ।\n\nविचरेत महीं कृत्स्नां नात्र कार्या विचारणा ॥ २८१ ॥\n\nमञ्जिष्था कुन्दुरुश्चैव हरिद्रे द्वे तु पीषयेत् ।\n\nपिष्त्वा पूर्वविधानेन ततो गुह्यं प्रलेपयेत् ॥ २८२ ॥\n\nप्रवृत्ते मैथुने काले पतिर्दासं करिष्यति ।\n\nमेषलोचनमूलं तु कम्बल्या क्षीरसाधितम् ॥ २८३ ॥\n\nश्मशाने साधयेन्मन्त्री रात्रौ काष्ठैस्तदुद्भवैः ।\n\nकपालैर्गुण्डयेदङ्गं रक्तवासोपरिच्छदम् ॥ २८४ ॥\n\nउद्वर्तनोऽभयो ह्येष वज्रवत्स्याङ्कुशोपमः ।\n\nभक्षयेद्देशयेत्कंचित्कामाङ्कुशविनिर्गतः ॥ २८५ ॥\n\nपुरुषो वशमायाति स्त्री वा मदनगर्विता ।\n\nवाल्मीकमृत्तिकां गृह्य बलीवर्दं तु कारयेत् ॥ २८६ ॥\n\nकन्याकर्तितसूत्रेण तस्य नासां प्रवेधयेत् ।\n\nअथवा पद्मसूत्रेण रक्तचन्दनलेपितम् ॥ २८७ ॥\n\nरक्तपुष्पैः समभ्यर्च्य सर्वार्णवं समानयेत् ।\n\nसाध्यस्य विलिखेन्नाम स्वरक्तेन वृषोदरे ॥ २८८ ॥\n\nश्रीवृक्षकोतरे स्थाप्य साध्यमेवं वशीकुरु ।\n\nअनेनैव मृदा मेषं कारयेन्मन्त्रवित्सदा ॥ २८९ ॥\n\nमेषसूत्रेण वै नासां वेधयेत्पूर्ववच्छुचिः ।\n\nदेवीनामग्रतः स्थाप्य तस्य नासां प्रचालयेत् ॥ २९० ॥\n\nयं यं विज्ञापयेत्कामं तं तं प्राप्नोति साधकः ।\n\nएते योगवरा देवि मया तव उदाहृताः ॥ २९१ ॥\n\nवर्णानामुदरे यागं सर्वकामप्रसिद्धिदम् ।\n\nएवमेव मगर्भस्थं मारणे सम्प्रयोजयेत् ॥ २९२ ॥\n\nगवां रोचनया लिख्य एवमेव प्रयोजयेत् ।\n\nसोदरेमूकतां कुर्याद्वागीशमपि मूकयेत् ॥ २९३ ॥\n\nनित्यमाकर्षयेत्प्रोक्तमाकारोदरे पूजिता ।\n\nमहापुरुषवरस्त्रीणां जपमाना तु कीर्तनात् ॥ २९४ ॥\n\nज्ञानाङ्कुशगता पूजा क्षिप्रं प्रायेषु वस्तुषु ।\n\nउन्मनेष्वथ घोरेषु साकारेण तु साधयेत् ॥ २९५ ॥\n\nएकारोदरयागेन भवत्यर्थप्रदायिका ।\n\nवकारमध्यगा चैव वशीकरणकर्मणि ॥ २९६ ॥\n\nधर्मार्थमोक्षदा चैव पुष्टितेजोविवर्धनी ।\n\nभवति नियता देवि हंसमध्येषु पूजितम् ॥ २९७ ॥\n\nभञ्जने यदि सैन्यानां भकारजथरे स्थितम् ।\n\nभवति नियता क्षिप्रं क्षेमनाभिगरीयसी ॥ २९८ ॥\n\nमारणे तु प्रयोक्तव्यं फत्कारान्ते व्यवस्थिता ।\n\nविद्वेषं तु प्रयच्छन्ति जकारजथरेस्थिता ॥ २९९ ॥\n\nशत्रुकुलोच्छादं कुर्याथूं फत्कारान्ते व्यवस्थिता ।\n\nस्वल्पप्रायेषु कार्येषु यकारजथरोदरे ॥ ३०० ॥\n\nदेहन्यासं पुनर्वक्ष्ये अभेद्यं परमेश्वरि ।\n\nविन्यस्य करणान् साक्षान्महाभूतेषु पञ्चसु ॥ ३०१ ॥\n\nदेहे तत्त्वत्रयं न्यस्य प्राणायामपुरःसरः ।\n\nशरीरे विन्यसेद्देवि पूर्वमुक्तक्रमेण तु ॥ ३०२ ॥\n\nमाययाच्छादयित्वा तु अङ्कुशेन निरोधयेत् ।\n\nयोनिं बद्ध्वा ततः पश्चात्साधकः सुसमाहितः ॥ ३०३ ॥\n\nस्वदेहे नमसा मन्त्री कल्पोक्तेन तु कर्मणा ।\n\nकुर्यात्सर्वाणि कार्याणि ततः सिद्धिर्न संशयः ॥ ३०४ ॥\n\nनयोत्तरादितन्त्रेषु कल्पोक्तं कर्म कारयेत् ।\n\nअथवादशलक्षाणि जपेद्यस्तु विधानतः ॥ ३०५ ॥\n\nततः सभ्रातृका देव्यः साधकस्याग्रतः स्थिताः ।\n\nवरमिष्तं प्रयच्छन्ति त्रयातीतं पदं हि यत् ॥ ३०६ ॥\n\nबीजपञ्चकमेतद्धि न देयं यस्य कस्यचित् ।\n\nवर्गान्तनिर्गुणाक्रान्तं सम्यग्वै बीजपञ्चकम् ॥ ३०७ ॥\n\nएवमेव पुरा कृत्वा ज्ञात्वैवं हि विधानतः ।\n\nबीजानि बीजयेत्प्राज्ञः ततः कर्म समारभेत् ॥ ३०८ ॥\n\nएवं विधानविद्यस्तु हीनो वा सर्वलक्षणैः ।\n\nअपि पातकसंयुक्तः स सिद्धिफलभाग्भवेत् ॥ ३०९ ॥\n\nवर्गान्तनिर्गुणाख्यस्य अस्यापि परमं स्मृतम् ।\n\nहृदयं देवदेवीनामेकाक्षरमतः परम् ॥ ३१० ॥\n\nयत्र सभ्रातृका देव्यः कूटदेहा व्यवस्थिताः ।\n\nनातः परतरो मन्त्रस्त्रिषु लोकेषु विद्यते ॥ ३११ ॥\n\nगोपितव्यं प्रयत्नेन तन्त्रसारं सुदुर्लभम् ।\n\nममापि गोपितं देवि सर्वज्ञेनापि सर्वदा ॥ ३१२ ॥\n\nनिश्चयं मम बद्ध्वान्त ? यच्च देवेन भाषितम् ।\n\nत्वयापि चैवमेवं हि रक्षणीयं प्रयत्नतः ॥ ३१३ ॥\n\nचिन्तारत्नमिदं गुह्यं व्रतसाधनवर्जितम् ।\n\nअनुस्मरणामात्रेण सम्यग्ज्ञाय क्रमेण तु ॥ ३१४ ॥\n\nवर्णयागक्रमेणैव पूर्वोक्तेन यथाक्रमम् ।\n\nसिध्यते नात्र संदेहः सर्वकामस्तु मन्त्रिणाम् ॥ ३१५ ॥\n\nशान्तिकं पौष्तिकं चैव विद्वेषोच्चाटनं तथा ।\n\nवश्याकर्षस्तथा नाशं सर्वं सिध्यति साधके ॥ ३१६ ॥\n\nशुक्रेण सर्वतोभद्रे महासम्मोहने तथा ।\n\nनिर्मथ्य कथितो देवि दध्नो घृतमिवोद्धृतम् ॥ ३१७ ॥\n\nपरीक्ष्य गुरुणा शिष्यं गुरुदेवाग्निपूजकम् ।\n\nतस्य देयमिदं तन्त्रं न च नास्तिकनिन्दके ॥ ३१८ ॥\n\nन दीक्षिता न सिध्यन्ति स्थिताः कल्पशतैरपि ।\n\nस्वयंगृहीतमन्त्राश्च नास्तिका वेदनिन्दकाः ॥ ३१९ ॥\n\nसमयेभ्यः परिभ्रष्तास्तथा तन्त्रविदूषकाः ।\n\nगुरूणां विहेठनपरास्तन्त्रसारविलोपकाः ॥ ३२० ॥\n\nयोगिनीभिः सदा भ्रष्टाः कथ्यन्ते धर्मलोपकाः ।\n\nइति तथ्यं महादेवि सुरासुरनमस्कृतम् ॥ ३२१ ॥\n\nसारमेतद्धि तन्त्रस्य तस्य तत्स्थं महानये ।\n\nआज्ञा भगवतश्चैव शिवस्य परमात्मनः ॥ ३२२ ॥\n\nश्रीदेव्युवाच\n\nश्रुतं मया महादेव वीणासद्भावमुत्तमम् ।\n\nतन्त्रं वीणाशिखं नाम दुर्लभं त्रिदशेष्वपि ॥ ३२३ ॥\n\nवर्गान्तनिर्गुणाख्यस्य अस्यापि परमं च यत् ।\n\nएकाक्षरं परं गुह्यं भुक्तिमुक्तिप्रदायकम् ॥ ३२४ ॥\n\nगोपितं तु त्वया देव सारभूतं महेश्वर ।\n\nतपसा दुर्धराल्लब्धं यच्च ज्ञानं शिवोद्भवम् ॥ ३२५ ॥\n\nप्रसादं कुरु देवेश यत्र सिद्धिर्ध्रुवं स्थिता ।\n\nप्राप्ते कलियुगे घोरे संकते बहुपातके ॥ ३२६ ॥\n\nसर्वस्रोतःप्रपन्नानामाशु सिद्धिर्यथा नृणाम् ।\n\nप्रसादं कुरु देवेश कः परम्पारते मम ॥ ३२७ ॥\n\nअल्पप्रज्ञाः कुमतयो बहुव्याकुलचेतसा ।\n\nतन्त्रं नैवाधिगच्छन्ति न चैव बहुधा श्रुतम् ॥ ३२८ ॥\n\nइति देव त्वया पूर्वं कथितं गुरुणात्मना ।\n\nअस्माकमपि संक्षेपात्कथयस्व महेश्वर ॥ ३२९ ॥\n\nश्री ईश्वर उवाच\n\nअहो स्वभावप्रकृते किम्प्रश्नासि पुनःऽपुनः ।\n\nयन्मया कथितं पूर्वं तद्गृहाण सुभाषितम् ॥ ३३० ॥\n\nश्रीदेव्युवाच\n\nन भूयः परिपृच्छामि प्रश्नमेका गरीयसी ।\n\nवारमेकं कुरु व्यक्तं प्रसादं सूक्ष्मगोचरम् ॥ ३३१ ॥\n\nश्री ईश्वर उवाच\n\nशृणु देवि प्रयत्नेन सूक्ष्मात्सूक्ष्मतरं महत् ।\n\nप्रयोगं सर्वतन्त्राणामुत्तरं सर्वसिद्धये ॥ ३३२ ॥\n\nयेन संस्मृतमात्रेण सिद्धिर्हस्ततले स्थिता ।\n\nनायासो न व्रतश्चैव न तपश्च महेश्वरि ॥ ३३३ ॥\n\nनाग्निकर्म न चैवार्चा स्मरणात्सिद्धिदः स्मृतः ।\n\nशृणुष्वैकाक्षरं देवि सद्भावपरसंहितम् ॥ ३३४ ॥\n\nशरीरं तत्त्वराजानं जातवेदसि संस्थितम् ।\n\nशिखायां संस्थितो देवो बिन्दुदेवी जया स्मृता ॥ ३३५ ॥\n\nयश्चात्रोर्ध्वं भवेद्देवि सौकरः परिकीर्तितः ।\n\nतन्तुदेवं विजानीयान्मकारं बिन्दुदेवताम् ॥ ३३६ ॥\n\nएवं तु पञ्चधा देवि तत्त्वराजं तु कीर्तितम् ।\n\nचतुर्विंशतिकोष्थे तु यो मन्त्रनायकः स्मृतः ॥ ३३७ ॥\n\nतत्त्वराज इति ख्यात ऊनविंशत्यधः स्मृतः ।\n\nविंशकेन स्वरेणैव बिन्दुमूर्ध्ना तु पीडितम् ॥ ३३८ ॥\n\nएष एकाक्षरः प्रोक्तस्त्वत्प्रियार्थं वरानने ।\n\nसुषिरं तत्त्वराजानं जातवेदसि संस्थितम् ॥ ३३९ ॥\n\nविष्णोरुपरि दीप्तेन जपेल्लक्षत्रयं बुधः ।\n\nआकर्षयेद्द्रुमाण्येष मृगपक्षिसरीसृपान् ॥ ३४० ॥\n\nमानुषाणां तु का चिन्ता आकर्षणविधिं प्रति ।\n\nएकादशमः संयुक्तस्तत्त्वराजेन शोभने ॥ ३४१ ॥\n\nशिरसा बिन्दुभिन्नेन हृदि चैष निगद्यते ।\n\nसप्तविंश शिरः प्रोक्तं त्रिंशमस्तु शिखा भवेत् ॥ ३४२ ॥\n\nऊनचत्वारिंशतिर्देवि तत्त्वोऽयं कवचः स्मृतः ।\n\nषोडशस्वरसंयुक्तमेतदस्त्रं प्रकीर्तितम् ॥ ३४३ ॥\n\nनेत्रं तु कथितं देवि विंशत्यक्षरयोजितम् ।\n\nएष एकाक्षरो देवि षडङ्गः समुदाहृतः ॥ ३४४ ॥\n\nहंसो मायायुक्तो देवि नाराचास्त्रविदर्भितः ।\n\nसविसर्गनयपदं बीजान्तस्थं(?) ऊ ई सिद्धिकरी नृणाम्(?) ॥ ३४५ ॥\n\nह र त्र वृद्धिं करोति .... .... ।\n\nमायाङ्कुशनिरोधास्ते सर्वमन्त्रगणादयः ॥ ३४६ ॥\n\nक्रमशो योजयेन्मन्त्रि यदीच्छेद्दीर्घमात्मनि ।\n\nसर्वमेतत्परित्यज्य कुर्यान्मन्त्रपरिग्रहम् ॥ ३४७ ॥\n\nआत्मातीन्द्रियाधाराणां कृत्वा कर्तव्यं मुहुर्मुहुः ।\n\nपदार्थविधिसंयुक्तं यन्मया गदितं पुरा ॥ ३४८ ॥\n\nतदनेन प्रयोगेण कर्तव्यं सिद्धिमिच्छता ।\n\nध्यायेत्सिन्दूरसदृशं वश्याकर्षणकर्मणि ॥ ३४९ ॥\n\nमारणे कृष्णवर्णं तु विद्वेषे वामरूपकम् ।\n\nउच्चाते धूम्रवर्णं तु श्वेतं चैव पुष्ट्यर्थिना ॥ ३५० ॥\n\nमयूरग्रीवसदृशं स्तम्भने चिन्तयेत्सदा ।\n\nसर्ववर्णधरं चैव सर्वकामिकमेव च ॥ ३५१ ॥\n\nसर्वेन्द्रियाणां कुर्वीत उपहारे महाधिपे ।\n\nहृत्पद्मकर्णिकोर्ध्वं तु सुषिरं तत्र चिन्तयेत् ॥ ३५२ ॥\n\nस्फुलिङ्गं कर्णिकारूपं निर्धूमतेजरूपिणम् ।\n\nधूमज्वालाविनिर्मुक्तं सूर्यकोटिसमप्रभम् ॥ ३५३ ॥\n\nतस्योर्ध्वे तु शिखा सूक्ष्मा निर्मला स्फातिकोपमा ।\n\nनित्यं सा सेव्यते युक्तैर्योगिभिर्निष्कला परा ॥ ३५४ ॥\n\nऊर्णातन्तुसमाकारा ऊर्ध्वस्रोता निरुपमा ।\n\nतत्र मध्ये गतं पश्येद्देव्या गुह्योत्तरम्भवा ॥ ३५५ ॥\n\nवालाग्रशतभागाख्या- वीणाधारासुसंस्थिता ।\n\nध्यायेत नित्यं योगीन्द्रः सूक्ष्मगुह्यसमुद्भवाम् ॥ ३५६ ॥\n\nकृत्वा पूर्वं तु विन्यासं सकलाबाह्यसंस्थितम् ।\n\nएवं वर्णविभागं तु ज्ञात्वा सिद्धिमवाप्नुयात् ॥ ३५७ ॥\n\nवश्याकर्षणकर्माणि वाचया स करिष्यति ।\n\nवीणाशिखायाः सर्वस्वं चिन्तारत्नमिवापरम् ॥ ३५८ ॥\n\nएतद्बीजवरं प्राप्य यथेप्ससि तथा कुरु ।\n\nआज्ञा भगवतश्चैषा सर्वदाव्यभिचारिणी ॥ ३५९ ॥\n\nध्यातव्या सा प्रयत्नेन यदीच्छेत्सिद्धिमात्मनः ।\n\nयजनं याजनं चैव संयोगं च लयं तथा ॥ ३६० ॥\n\nसमयाक्षरबीजं च अक्षराक्षरयोजितम् ।\n\nरक्षणीयं त्वया भद्रे प्रयत्नेन सुनिश्चलम् ॥ ३६१ ॥\n\nएतद्गुह्यं समाख्यातं तव स्नेहाद्विचक्षणि ।\n\nएतज्ज्ञात्वा तु मन्त्रज्ञः शिवसायुज्यतां व्रजेत् ॥ ३६२ ॥\n\n(एम्: ॰सायोज्यताम्Eद्)\n\nएवं विलयतां याति विधिनानेन योषिताम् ।\n\nअमलीकृतदेहस्तु विधिनानेन साधकः ॥ ३६३ ॥\n\nअमलीकृतं तन्मन्त्रं हृच्चक्रे विनियोजयेत् ।\n\nसोममण्डलमध्यस्थं ध्यायेत्कुन्देन्दुसप्रभम् ॥ ३६४ ॥\n\nअमृतेन तु सिञ्चन्ति लान्तीसगतिलितेन ? तु ।\n\nएवमाप्यायितो मन्त्रः सर्वसिद्धिप्रदो भवेत् ॥ ३६५ ॥\n\nएवमाप्यायनं कृत्वा बिन्दुमध्येविचक्षणः ।\n\nअष्टोत्तरसहस्रं तु मन्त्राणां मन्त्रविज्जपेत् ॥ ३६६ ॥\n\nपरमीकरणं ह्येतन्मन्त्रस्याप्यायनं स्मृतम् ।\n\nशिवीभूतस्तु मन्त्रो वै साधयेदखिलं जगत् ॥ ३६७ ॥\n\nसूर्यचक्रनिरुद्धं तु शिरसि समवस्थितम् ।\n\nजपेथूंकारसहितं बोधनं परिकीर्तितम् ॥ ३६८ ॥\n\nआदित्यचक्रमध्यस्थं वह्निना संनिरोधितम् ।\n\nनिर्दहते मन्त्रं देवि यदा कर्म न कुर्वति ॥ ३६९ ॥\n\nशिखामध्यगतं ध्यात्वा सहस्रं परिवर्तयेत् ।\n\nमन्त्रमेवं समुद्दिष्तं गुह्यशक्तिप्रदीपनम् ॥ ३७० ॥\n\nदहनं चाग्निना कार्यं हूंकारेण प्रबोधयेत् ।\n\nदीपनं तु शिखामध्ये मन्त्राणां मन्त्रवादिनाम् ॥ ३७१ ॥\n\nअमलीकुरुतेसूर्यश्चन्द्रेणाप्यायनं स्मृतम् ।\n\nशिवीकुर्वीत बिन्दुस्थं मन्त्री मन्त्रं तु योगवित् ॥ ३७२ ॥\n\nएवं मन्त्रविशुद्धस्तु चन्द्रसूर्यसमन्वितम् ।\n\nदीपनं शक्तिना नित्यं जपेन्मन्त्री समाहितः ॥ ३७३ ॥\n\nअमृतोद्भवकाले तु मन्त्री यत्नेन निश्चयात् ।\n\nवशमानयते क्षिप्रं विश्वं मनत ? संशयः ॥ ३७४ ॥\n\nयावती माया मन्त्राणां सर्वेषां कथिता मया ।\n\nविधिरत्र क्रमे चायं पश्चाद्वक्ष्ये जपे विधिम् ॥ ३७५ ॥\n\nयजनकाले सम्प्राप्ते एकचित्तः समाहितः ।\n\nहृत्पद्मे कर्णिकासीन- देवतार्पितमानसः ॥ ३७६ ॥\n\nशिखाबिन्दुं विनिर्धार्य तन्मन्त्रं हृदि संस्थितम् ।\n\nपुतवर्णविधानं स्यादकृतोच्चारनिस्वनम् ॥ ३७७ ॥\n\nस्वस्थचित्तो ह्यसम्मूढ अलाकूर्ध्वस्थितात्मनः ।\n\nअविच्छिन्नं द्रुतं चैव अविलम्बितमेव च ॥ ३७८ ॥\n\nतावन्मन्त्री जपेन्मन्त्रं यावच्चित्तं न खिद्यते ।\n\nअलभ्य मम मन्त्रं स्याद्द्रुतं कालस्य सिध्यति ॥ ३७९ ॥\n\nजपं कृत्वा तु मेधावी नान्यमेतत्समर्पयेत् ।\n\nमन्त्री कुर्वीत यत्नेन यथार्थत्वं निबोधत ॥ ३८० ॥\n\nप्रथमे वायवी प्रोक्ता द्वितीया त्वनला स्मृता ।\n\nतृतीया चैव माहेन्द्री वारुणी तु तथापरे ॥ ३८१ ॥\n\nओंकारपूर्वतो मन्त्रं नमस्कारान्तयोजितम् ।\n\nबीजपिण्डं तु मध्यस्थं मुद्रायुक्तं सदा यजेत् ॥ ३८२ ॥\n\nक्षिप्रमर्थस्तथा कर्म भुक्तिभोगं सुदुर्लभम् ।\n\nसाधयेन्मनसा सर्वं बीजमुद्राप्रयोगतः ॥ ३८३ ॥\n\nहूंकारमदितो न्यस्तं नमस्कारान्तव्यवस्थितम् ।\n\nउच्चातयेत्सर्वदुष्तान् दैत्यभूतग्रहांस्तथा ॥ ३८४ ॥\n\nओंकारयोजितस्यादौ स्वाहाकारावसानतः ।\n\nअग्निकार्यप्रयोगोऽयं क्षिप्रमर्थं प्रसाधयेत् ॥ ३८५ ॥\n\nओंकारसम्पुतं पिण्डं रकारेण तु दीपकम् ।\n\nसाधयेन्मनसा ध्यात्वा कामार्थश्च यथेप्सितम् ॥ ३८६ ॥\n\nसुप्तं बोधयते मन्त्री शीघ्रं सिद्धिमवाप्नुयात् ।\n\nओंकारश्च रकारश्च फट्कारश्चैव मध्यतः ॥ ३८७ ॥\n\nमध्ये वर्गान्तपिण्डस्तु कर्म कुर्याद्यथेप्सितम् ।\n\nहूंकारमादौ अन्ते च हकारश्चादिमध्यतः ॥ ३८८ ॥\n\nजपन् तु बोधयेन्मन्त्री अपि सुप्तमचेतनम् ।\n\nहूंकारश्च रकारश्च फट्कारमादिमध्यतः ॥ ३८९ ॥\n\nक्रुद्धस्तु जापयेन्मन्त्री यदाकर्म न कुर्वति ।\n\nओंकारसम्पुतं कृत्वा नमस्कारान्तयोजितम् ॥ ३९० ॥\n\nजपेत्पिण्डाक्षरं मन्त्री सर्वसिद्धिकरं परम् ।\n\nशान्तिकपौष्तिकं कर्म शुभेषु अशुभेषु च ॥ ३९१ ॥\n\nक्षिप्रमावाहने सिद्धिर्होमबीजप्रयोगतः ।\n\nहोमयेत्फलबीजानि धान्यबीजतृणानि च ॥ ३९२ ॥\n\nपयसा वापि शुद्धेन होमकर्म ह्युदाहृतम् ।\n\nमधुना घृतसंयुक्तं तिलं जुह्याद्विचक्षणि ॥ ३९३ ॥\n\nसाधयेत्सर्वकर्माणि वषत्कृतं जपिष्यति ।\n\nसर्वेषां गुह्यमन्त्राणां बीजमुद्रां प्रयोजयेत् ॥ ३९४ ॥\n\nअप्रकाश्यमिदं गुह्यं शिववक्त्राद्विनिःसृतम् ।\n\nयस्त्विदं ध्यायते नित्यं पूजयेन्मनसा जपेत् ॥ ३९५ ॥\n\nस भुङ्क्ते विपुलान् भोगानीशानान्तपदं लभेत् ॥ ३९६ ॥\n\nवीणाशिखा सार्धशतत्रयं यामलतन्त्रं समाप्तमिति\n\n(Vएर्से ३७५ इन्Eद्. हसोन्ल्य्२ पादस्)\n\nआप्पेन्दिचेस्:\n\nआ:\n\nहूंकारादौ स्वाहान्ते आकर्षणे\n\nओंकारादौ वौषतन्ते शान्तिके\n\nओंकारादौ सु वषडन्ते पौष्तिके\n\nओंकारादौ वषडन्तेऽमृतीकरणे\n\nफत्फत्मारणे\n\nओं क्ष्रं संहारास्त्र\n\nB:\n\nक्ष पुरुष्प्रकृति बुद्धि।हङ्कार मनः\n\nज शब्दस्पर्शरसरूपगन्ध तन्मात्रं\n\nभ पृथिवी आप तेज वायु आकाश पञ्चमहाभूत\n\n।ं श्रोत्रत्वच्चक्षुर्जिह्वाघ्राण बुद्धीन्द्रिय\n\nह्वाक्पाणिपादपायूपस्थ कर्मेन्द्रिय\n\nC:\n\nजय ब्राह्मनि भूमि\n\nविजय क्षत्राणि । आप\n\nअजित । वैसनि । तेज\n\nअपराजित सूद्रनि । वायु\n\nतुम्बुरु अकाश शून्य निर्गुण\n\nड्:\n\nक्षकारः पुरुषः साक्षात्मकारः प्रकृतिः स्मृता\n\nमहान् हकारमित्याहुरहंकारस्तु य स्मृतः\n\nओंकारस्तु मनः प्रोक्तं कथितं देवि ते क्रमात्\n\nCओलोफोन् :\n\nवीणाशिखं वामतन्त्रं सम्पूर्णम् शुभमस्तु"
    }
]