[
    {
        "text": "भगवन्देवदेवेश लोकनाथ जगत्पते ।\n\nमन्त्रतन्त्रं त्वया प्रोक्तं विस्तराद्वस्तुसाधनम् ॥ १.१ ॥\n\nअल्पायुषस्त्विमे मर्त्या अल्पवीर्याल्पबुद्धयः ।\n\nअल्पसत्त्वाल्पवित्ताश्च लोभमोहासमन्विताः ॥ १.२ ॥\n\nअल्पग्रन्थं महार्थं च पदार्थानीकसंकुलम् ।\n\nवक्तुमर्हसि देवैषां प्रसादार्थं मम प्रभो ॥ १.३ ॥\n\nअथातः सम्प्रवक्ष्यामि शास्त्रं परमदुर्लभम् ।\n\nनाम्ना तु वातुलात्तन्त्राद्दध्नो घृतमिवोद्धृतम् ॥ १.४ ॥\n\nनादाख्यं यत्परं बीजं सर्वभूतेष्ववस्थितम् ।\n\nमुक्तिदं परमं किं च दिव्यसिद्धिप्रदायकम् ॥ १.५ ॥\n\nतद्विदित्वा महासेन देशिकः पाशहा भवेत् ।\n\nआगोपालाङ्गना बाला म्लेच्छाः प्राकृतभाषिणः ॥ १.६ ॥\n\nअन्तर्जलगताः सत्त्वास्ते अपि नित्यं ब्रुवन्ति तम् ।\n\nस्थूलं सूक्ष्मं परं ज्ञात्वा कर्म कुर्याद्यथेप्सितम् ॥ १.७ ॥\n\nस्थूलं शब्द इति प्रोक्तं सूक्ष्मं चिन्तामयं भवेत् ।\n\nचिन्तया रहितं यत्तु तत्परं परिकीर्तितम् ॥ १.८ ॥\n\nसान्तं सर्वगतं शून्यं मात्राद्वादशके स्थितम् ।\n\nब्रह्माणि ह्रस्वाः प्रोक्तानि दीर्घा ह्यङ्गानि षण्मुख ॥ १.९ ॥\n\nअनुस्वारो भवेन्नेत्रं सर्वेषां चोपरि स्थितः ।\n\nसविसर्गं भवेदस्त्रमनुस्वारविवर्जितम् ॥ १.१० ॥\n\nषष्ठं त्रयोदशान्तं च पञ्चमे विनियोजयेत् ।\n\nशिवं तत्तु विजानीयान्मन्त्रमूर्तिं सदाशिवम् ॥ १.११ ॥\n\nषष्ठमस्य द्वितीयं तु चतुर्थाद्येन संयुतम् ।\n\nद्वितीयात्पञ्चमाच्चैव आदिमं योजयेत्पुनः ॥ १.१२ ॥\n\nहन्ति विघ्नाञ्शिवास्त्रेण शिखया मुक्तिदं स्मृतम् ।\n\nएतत्पाशुपतं दिव्यं सर्वपाशनिकृन्तनम् ॥ १.१३ ॥\n\nब्रह्माणि च शिवं साङ्गं नेत्रं पाशुपतं च यत् ।\n\nसमासात्कथितः सर्वो मन्त्रोद्धारस्त्वयं शुभः ॥ १.१४ ॥\n\nअस्य मुद्रां प्रवक्ष्यामि साधकानां हिताय वै ।\n\nहस्ताभ्यां संस्पृशेत्पादादूर्ध्वं यावत्तु मस्तकम् ॥ १.१५ ॥\n\nएषा मुद्रा महामुद्रा सर्वकामार्थसाधिका ।\n\nकरन्यासं पुरा कृत्वा मुद्राबन्धं तु कारयेत् ॥ १.१६ ॥\n\nतलिकां हस्तपृष्ठं च अस्त्रबीजेन शोधयेत् ।\n\nकनिष्ठामादितः कृत्वा अङ्गुष्ठं चाप्यपश्चिमम् ॥ १.१७ ॥\n\nब्रह्माणि विन्यसेत्तत्र तथैवाङ्गानि यत्नतः ।\n\nप्रासादं विन्यसेत्पश्चाद्व्यापिनं सर्वतोमुखम् ॥ १.१८ ॥\n\nअन्तःकरणविन्यासो भूतशुद्धिस्तथैव च ।\n\nभूतशुद्धिं पुरा कृत्वा ततोऽन्तःकरणं कुरु ॥ २.१ ॥\n\nहृद्बीजं पार्थिवे युक्तं पार्थिवीं धारयेत्क्रमात् ।\n\nशिरोऽप्सु तेजसि शिखां कवचं वायुना सह ॥ २.२ ॥\n\nअस्त्रं च शिवसंयुक्तमाकाशं धारयेत्सदा ।\n\nहुंफडन्तेन पटलं भित्त्वा चोर्ध्वं विशेषतः ॥ २.३ ॥\n\nपञ्चोद्घाताश्च चत्वारस्त्रयो द्वावेक एव च ।\n\nद्वादशान्ते निरालम्बं विज्ञानं केवलं स्थितम् ॥ २.४ ॥\n\nदीक्षायां तु यथा वत्स तत्प्रयोगं समाचरेत् ।\n\nप्रक्रियान्तस्थममृतं स्रवन्तं चिन्तयेत्ततः ॥ २.५ ॥\n\nओमित्यनेन कमलं योगपीठं तदा भवेत् ।\n\nसूर्यमण्डलसंकाशमकारं ह्यात्मसम्भवम् ॥ २.६ ॥\n\nविद्यातत्त्वमुकारं तु शिवतत्त्वं मकारजम् ।\n\nपुर्यष्टकं च तन्मात्रं तुर्यातीतं सदाशिवम् ॥ २.७ ॥\n\nचिन्तयेत्परमं धाम सुषुम्नाभिन्नमस्तकम् ।\n\nतेनाप्लावितमात्मानं परिपूर्णं विचिन्तयेत् ॥ २.८ ॥\n\nयोऽभसेदीदृशं मर्त्यः समाधिं मृत्युनाशनम् ।\n\nन तस्य जायते मृत्युरिति शास्त्रस्य निश्चयः ॥ २.९ ॥\n\nपश्चाद्गुरोः साधकानां मूर्तेस्तु ग्रहणं भवेत् ।\n\nईशानाद्यास्तु सद्यान्तं मूर्ध्न आरभ्य विन्यसेत् ॥ २.१० ॥\n\nनेत्रं दत्त्वा तदावाह्यो देवदेवः सदाशिवः ।\n\nसर्वज्ञं च तदात्मानं चिन्तयेत्तु विचक्षणः ॥ २.११ ॥\n\nहृदयं च शिरश्चैव शिखां कवचमेव च ।\n\nन्यसेदस्त्रं च मन्त्रज्ञो यथास्थानेष्वनुक्रमात् ॥ २.१२ ॥\n\nहृदयेऽर्चाविधानं तु नाभौ होमं प्रकल्पयेत् ।\n\nललाटे त्वीश्वरं ध्यायेद्वरदं सर्वतोमुखम् ॥ २.१३ ॥\n\nयथार्चने तथाग्नौ च ध्याने स्नाने तथैव च ।\n\nयथा देवे तथा देहे चिन्तयेत्तु विचक्षणः ॥ २.१४ ॥\n\nकृत्वान्तःकरणं ह्येवं पश्चाद्बाह्यं तु षण्मुख ।\n\nसबाह्यन्तरं कृत्वा पश्चाद्यजनमारभेत् ॥ २.१५ ॥\n\nअन्तःकरणविन्यासपटलः\n\nइति द्वितीयः पटलः\n\nअतः परं प्रवक्ष्यामि स्नानं पापहरं शुभम् ।\n\nसकृज्जप्तेन संगृह्य मृदा अस्त्रेण मन्त्रवित् ॥ ३.१ ॥\n\nमलस्नानं पुरा कृत्वा सकृज्जप्त्वा तु संहिताम् ।\n\nतामेव मृत्तिकां पश्चादभिमन्त्र्य सकृत्सकृत् ॥ ३.२ ॥\n\nभागत्रयं ततः कृत्वा एकमस्त्रेण मन्त्रयेत् ।\n\nद्वितीयं ब्रह्मभिर्वत्स शिवजप्तं तृतीयकम् ॥ ३.३ ॥\n\nअस्त्रजप्तेन भागेन दिशां बन्धं तु कारयेत् ।\n\nशिवजप्तेन तीर्थं तु ब्रह्मजप्तेन विग्रहम् ॥ ३.४ ॥\n\nकुण्ठयित्वा ततः स्नायाच्छिवतीर्थस्य मध्यतः ।\n\nचक्रवत्युपचारेण सुगन्धामलकादिभिः ॥ ३.५ ॥\n\nउपस्पृश्य विधानेन संध्यां वन्देत साधकः ।\n\nमन्त्रैः सर्वैः सकृद्वत्स उपस्थानं तु कारयेत् ॥ ३.६ ॥\n\nअभिषेकं पुरा कृत्वा ततः संध्यां समाचरेत् ।\n\nअस्त्रं न योजयेद्देहे क्षिपेत्तद्बहिरेव च ॥ ३.७ ॥\n\nशरीरं शोषयेद्वत्स तेनात्मनि न योजयेत् ।\n\nविघ्नेषु पाशजालेषु सदा योज्यं विचक्षणैः ॥ ३.८ ॥\n\nहृदयेन ततो विद्वान् पितृदेवांश्च तर्पयेत् ।\n\nसंहारं तस्य तीर्थस्य प्रासादेनैव कारयेत् ॥ ३.९ ॥\n\nवारुणस्नानप्रकरणमिति तृतीयः पटलः\n\nभस्मस्नानं प्रवक्ष्यामि तदूर्ध्वं च षडानन ।\n\nमन्त्रैः सर्वैः सकृद्भस्म अभिमन्त्र्य यथाक्रमम् ॥ ४.१ ॥\n\nजलस्नानं पुरा कृत्वा अस्त्रबीजेन षण्मुख ।\n\nविधिस्नानं ततः कुर्यान्मूर्ध्न आरभ्य मन्त्रवित् ॥ ४.२ ॥\n\nईशानेन शिरः स्नायान्मुखं तत्पुरुषेण तु ।\n\nहृदयं बहुरूपेण गुह्यं वै गुह्यकेन तु ॥ ४.३ ॥\n\nसर्वाङ्गाणि त्वजातेन अभिषेकं तु पञ्चभिः ।\n\nउपरिष्टात्प्रसादेन स्नानं कुर्वीत षण्मुख ॥ ४.४ ॥\n\nभस्मस्नानप्रकरणम्\n\nइति चतुर्थः पटलः\n\nयजनं संप्रवक्ष्यामि यथाविध्यनुपूर्वशः ।\n\nबीजाङ्कुरं पुरा शक्त्या पश्चादानन्तमासनम् ॥ ५.१ ॥\n\nअनन्तं चान्तगं कुर्यात्क्रमेणैव षडानन ।\n\nहृदयं कर्णिका पद्मं धर्मं ज्ञानादिमेव च ॥ ५.२ ॥\n\nवैराग्यं च तथैश्वर्यमीशान्तं वह्नितो न्यसेत् ।\n\nशक्तिभिः केसरव्यूहं हृदयेन च कल्पयेत् ॥ ५.३ ॥\n\nआवाहयेत्ततो देवं हृदयेन तु षण्मुख ।\n\nस्थापनं पाद्यमर्घ्यं च तथाचमनमेव च ॥ ५.४ ॥\n\nस्नपनं पूजनं चैव हृदयेन तु कारयेत् ।\n\nउक्तानुक्तं च यत्किञ्चित्तत्सर्वं हृदयेन तु ॥ ५.५ ॥\n\nएकावरणमेतत्तु सर्वकामार्थसाधनम् ।\n\nसर्वतन्त्रेषु सामान्यं सर्वज्ञानेषु चोत्तमम् ॥ ५.६ ॥\n\nयजनप्रकरणम्\n\nइति पञ्चमः पटलः\n\nअतः परं प्रवक्ष्यामि अग्निकार्यविधिं क्रमात् ।\n\nअस्त्रेणोल्लेखनं कुर्याद्वर्मणाभ्युक्षणं ततः ॥ ६.१ ॥\n\nशक्तिन्यासं ततो दर्भैर्हृदयेनैव कारयेत् ।\n\nहृदा वै शक्तिगर्भे तु प्रक्षिपेज्जातवेदसम् ॥ ६.२ ॥\n\nगर्भाधानादिकं कृत्वा निष्कृतिं चाप्यपश्चिमाम् ।\n\nहृदयेनैव मन्त्रज्ञः सर्वकर्माणि कारयेत् ॥ ६.३ ॥\n\nपश्चात्पद्मविधानं तु प्रागुक्तं परिकल्पयेत् ।\n\nशिवादिसर्वमन्त्रांश्च होमयेदनुपूर्वशः ॥ ६.४ ॥\n\nअग्निकार्यप्रकरणम्\n\nइति षष्ठः पटलः\n\nअतः परं प्रवक्ष्यामि मण्डलं सार्वकामिकम् ।\n\nभूमिशोधनं कृत्वा शास्त्रदृष्टेन कर्मणा ॥ ७.१ ॥\n\nअधिवासं ततः कृत्वा नक्षत्रे गुरुणान्विते ।\n\nआलिखेन्मण्डलं प्राज्ञः सर्वसिद्धिप्रदं शुभम् ॥ ७.२ ॥\n\nसूत्रेण सुमितं कृत्वा चतुरश्रं समन्ततः ।\n\nमध्ये पद्मं प्रतिष्ठाप्यमष्टपत्र सकर्णिकम् ॥ ७.३ ॥\n\nएकहस्तं द्विहस्तं वा चतुर्हस्तमथापि वा ।\n\nस्वतन्त्रविहितं प्राज्ञो लिखेदावरणत्रयम् ॥ ७.४ ॥\n\nवाहयेत्पश्चिमद्वारमाचार्यः सुसमाहितः ।\n\nआग्नेय्यां कारयेत्कुण्डं हस्तमात्रप्रमाणतः ॥ ७.५ ॥\n\nयज्ञकर्मविधिं कुर्यात्सुसमिद्धे हुताशने ।\n\nपूर्वादारभ्य वक्त्रादीन् विन्यसेदनुपूर्वशः ॥ ७.६ ॥\n\nपवित्राणि पुरा न्यस्य शिवाङ्गानि न्यसेत्ततः ।\n\nआग्नेय्यां हृदयं न्यस्य ऐशान्यां तु शिरस्तथा ॥ ७.७ ॥\n\nनैरृत्यां तु शिखा ज्ञेया कवचं वायुगोचरे ।\n\nअस्त्र दिक्ष्वथ विन्यस्य कर्णिकायां सदाशिवम् ॥ ७.८ ॥\n\nगर्भन्यासविधिः प्रोक्तो द्वितीयावरणे शृणु ।\n\nहृदा पूर्वं समारभ्य लोकपालान्प्रपूजयेत् ॥ ७.९ ॥\n\n[तृतीयावरणेऽस्त्राणि स्वमन्त्रेण प्रपूजयेत् ।]\n\nसंक्षेपेण मया स्कन्द विधानं परिकीर्तितम् ॥ ७.१० ॥\n\nअनुक्तं यद्भवेत्किंचित्तत्सर्वं मूलमाश्रयेत् ।\n\nएवं विधिविधानज्ञो दीक्षाकर्म समाचरेत् ॥ ७.११ ॥\n\nमण्डलविधानप्रकरणम्\n\nइति सपतमः पटलः\n\nअथ दीक्षां प्रवक्ष्यामि पञ्चतत्त्वव्यवस्थिताम् ।\n\nपृथिव्यापस्तथा तेजो वायुराकाशमेव च ॥ ८.१ ॥\n\nपञ्चैतानि च तत्त्वानि यैर्व्याप्तमखिलं जगत् ।\n\nसर्वतत्त्वानि तत्रैव द्रष्टव्यानि तु साधकैः ॥ ८.२ ॥\n\nब्रह्माण्डे तु निवृत्तिर्वै शतरुद्रावधिस्तथा ।\n\nतदूर्ध्वं तु प्रतिष्ठा स्याद्यावदव्यक्तगोचरम् ॥ ८.३ ॥\n\nततो विद्या नियुक्ता सा यावद्विद्येश्वरान्तिकम् ।\n\nशान्तिस्तदूर्ध्वमध्वान्ते शक्तिरेव शिवे पदे ॥ ८.४ ॥\n\nअज्ञात्वैतानि तत्त्वानि यो दीक्षां कर्तुमिच्छति ।\n\nवृथा परिश्रमस्तस्य नैव तत्फलमाप्नुयात् ॥ ८.५ ॥\n\nनिवृत्तिः पृथिवी ज्ञेया प्रतिष्ठा आप उच्यते ।\n\nविद्यां तेजो विजानीयाद्वायुः शान्तिः प्रकीर्तितः ॥ ८.६ ॥\n\nशान्त्यतीता भवेद्व्योम तत्परं शान्तमव्ययम् ।\n\nतं विदित्वा महासेन श्वपचानपि दीक्षयेत् ॥ ८.७ ॥\n\nनिवृत्तिं हृदयेनैव प्रतिष्ठां शिरसा गुरुः ।\n\nशिवो विद्यां तु शिखया शान्तिं वै कवचेन तु ॥ ८.८ ॥\n\nशान्त्यतीतं परं व्योम प्रासादेन तु होमयेत् ।\n\nएकैकस्य शतं होम्यमित्येवं पञ्च होमयेत् ॥ ८.९ ॥\n\nपञ्चपूर्णाहुतीर्दद्यात्प्रासादेन तु षण्मुख ।\n\nप्रायश्चित्तविशुद्ध्यर्थमष्टावेकैकयाहुतीः ॥ ८.१० ॥\n\nअस्त्रबीजेन मन्त्रज्ञो होमयेदनुपूर्वशः ।\n\nएवं समाप्यते दीक्षा जननादिविवर्जिता ॥ ८.११ ॥\n\nहुतेनैव तु मुच्यन्ते साधका जन्मबन्धनात् ।\n\nइयमिष्टिर्न प्रकाश्या गोपनीया प्रयत्नतः ॥ ८.१२ ॥\n\nरहस्यं सर्वतन्त्राणामेष संस्कार उत्तमः ।\n\nयोनिन्यासादिकं कर्मोद्- धारणं चाप्यपश्चिमम् ॥ ८.१३ ॥\n\nशोधनानुक्रमं देव कथयस्व यथाविधि ।\n\nदश सप्त च ये शोध्याः पृष्टाश्चात्र त्वया गुह ॥ ८.१४ ॥\n\nयस्य यद्बीजमुक्तं तु तद्वक्ष्याम्यनुपूर्वशः ।\n\nयोनिबीजं तु हृदये कल्पयेच्च यथाक्रमम् ॥ ८.१५ ॥\n\nअर्चनं प्रोक्षणं चैव ताडनं च तथा परम् ।\n\nसंधानं चैव संयोगं निक्षेपं तदनन्तरम् ॥ ८.१६ ॥\n\nअर्चनं च ततः कुर्याद्गर्भाधानं तथैव च ।\n\nजननं चाधिकारं च भोगं चैव लयं तथा ॥ ८.१७ ॥\n\nस्वतत्त्वे चाहुतिशतं हृदयेन तु षण्मुख ।\n\nपाशच्छेदं तथास्त्रेण दद्यात्पूर्णाहुतिं ततः ॥ ८.१८ ॥\n\nहृदयेनात्र तूद्धारः कर्तव्यश्चाप्यनुक्रमात् ।\n\nउद्धारे प्रोक्षणे चैव ताडने च तथैव च ॥ ८.१९ ॥\n\nहुम्फट्कारसमायुक्तं कर्तव्यं चानुपूर्वशः ।\n\nसंधानं चैव तत्त्वानां कर्तव्यं तु यथाक्रमम् ॥ ८.२० ॥\n\nतत्त्वे तत्त्वे त्विदं कर्म एष एव विधिक्रमः ।\n\nएभिस्तु शोधितैर्वत्स विधिं प्राप्नोति पुष्कलम् ॥ ८.२१ ॥\n\nअन्यथा नैव मुच्यन्ते विधिहीनाः षडानन ।\n\nपूर्णाहुतिप्रदानं च कर्तव्यं धारणायुतम् ॥ ८.२२ ॥\n\nअमृतं यत्परं वत्स स्रवन्तं मनसा स्मरेत् ।\n\nदीक्षाप्रकरणे ह्येतद्योज्यं सर्वत्र सर्वदा ॥ ८.२३ ॥\n\nलिङ्गोद्धारविधाने च नित्यसंस्कारकर्मसु ।\n\nपशोर्ग्रहणमोक्षं तु यत्त्वयोक्तं पुरानघ ॥ ८.२४ ॥\n\nपाशा आभ्यन्तरा बाह्याः कम्सिन्स्थाने कथं स्थिताः ।\n\nकस्मिन्स्थाने तु विच्छेद्याः सद्य उत्क्रमणं कथम् ॥ ८.२५ ॥\n\nपशूनां चैव निर्देशं कथयस्व महेश्वर ।\n\nआदिमस्य द्वितीयेन गृहीत्वात्मानमात्मना ॥ ८.२६ ॥\n\nमुष्टिना यावत्स्थानं तन्नयेत्तं सुविचक्षणः ।\n\nविषुवत्सम्प्रयोगेण ब्रह्माद्यास्ते शिवान्तकाः ॥ ८.२७ ॥\n\nएकत्र समतां यान्ति अन्यथा तु पृथक्पृथक् ।\n\nद्वादशान्ते तु ते च्छेद्याः शरेणास्त्रेण संयुताः ॥ ८.२८ ॥\n\nतदा सायुज्यतां यान्ति समयैः परिवर्जिताः ।\n\nअनिर्दिष्टमसंज्ञं च यत्कृतं तद्वृथा भवेत् ॥ ८.२९ ॥\n\nतमुद्दिश्य कृतं कर्म मोक्षदं तन्न संशयः ।\n\nसूर्यस्य ग्रहणे वत्स विषुवद्योगसंयुतम् ॥ ८.३० ॥\n\nआयामान्ते यदा च्छिन्नं तदा चोत्क्रमते ध्रुवम् ।\n\nमनसि ग्रथिताः पाशाः सूत्रे मणिगणा इव ॥ ८.३१ ॥\n\nहृत्पद्माद्यावत्तत्पद्मं मनस्तन्तुवितानितम् ।\n\nतद्दृष्ट्वा छेदनं कुर्यान्मनोवृत्त्या मनश्च्छिदा ॥ ८.३२ ॥\n\nमनसा मनसि च्छिन्ने जीवः केवलतां व्रजेत् ।\n\nविस्तरं त्यज देवेश संक्षेपात्कथयस्व मे ॥ ८.३३ ॥\n\nयेन विज्ञातमात्रेण पशून्मोचयते क्षणात् ।\n\nविज्ञातमात्रेण] चोन्ज्; विज्ञानमात्रेण Bहत्त्\n\nशृणु षण्मुख तत्त्वेन येन मोक्षो ध्रुवं भवेत् ॥ ८.३४ ॥\n\nप्रयोगेणातिसूक्ष्मेण योगदृष्टेन मन्त्रवित् ।\n\nदिव्येन योगमार्गेण शक्तिं यः प्रेरयेत्तु ताम् ॥ ८.३५ ॥\n\nतं विदित्वा महासेन जीवं प्राणमयं बुधः ।\n\nविषुवत्सम्प्रयोगेण योजयेच्छाश्वते पदे ॥ ८.३६ ॥\n\nयोगं तु विषुवं प्राप्य को न मुच्येत बन्धनात् ।\n\nपृथिव्याद्यब्जनाडीर्वै शब्दादिगुणवायुभिः ॥ ८.३७ ॥\n\nआत्माधिदेवता मन्त्राञ्ज्ञात्वा मुक्तस्तु मोचयेत् ।\n\nनाडीविवरसम्बन्धा ऊर्ध्वनाला ह्यधोमुखाः ॥ ८.३८ ॥\n\nग्रन्थिद्वययुताः सर्वे हुम्फडन्तेन योजिताः ।\n\nततश्चोर्ध्वत्वमायान्ति उद्घातैः पूर्ववद्गुह ॥ ८.३९ ॥\n\nक्ष्माद्यानालोक्य मनसा सबाह्याभ्यन्तरं पुनः ।\n\nतत्त्वे तत्त्वे नियोक्तव्या वियुक्ता निरहंकृता ॥ ८.४० ॥\n\nब्रह्माद्याञ्श्रावयेद्वत्स न पुनर्जन्मतां व्रजेत् ।\n\nतेजश्चेतो द्विरभ्यस्य आयामो भास्करस्य तु ॥ ८.४१ ॥\n\nताडयित्वा पुरा वत्स ग्रहणं पूर्ववद्भवेत् ।\n\nभित्त्वार्गलां न्यसेद्योनिं तत्त्वं तत्त्वेन संधयेत् ।\n\nशक्तिभिः सम्पुटीकृत्य वौषडन्तेन निक्षिपेत् ॥ ८.४२ ॥\n\nदीक्षाप्रकरणमष्टमम्\n\nअभिषेकं प्रवक्ष्यामि संक्षेपान्न तु विस्तरात् ।\n\nहिताय साधकेन्द्राणां परमेशेन भाषितम् ॥ ९.१ ॥\n\nमृण्मयं कलशं ह्येकं चन्दनेन विलेपितम् ।\n\nब्रह्मपत्रपुटं वाथ पद्मपत्रमथापि वा ॥ ९.२ ॥\n\nसर्वौषधियुतं कृत्वा सर्वगन्धोपशोभितम् ।\n\nशतमष्टोत्तरं जप्त्वा प्रासादं सर्वतोमुखम् ॥ ९.३ ॥\n\nयागं कृत्वा तु पूर्वोक्तमभिषेकं तु कारयेत् ।\n\nशुभनक्षत्रदिवसे मुहूर्ते करणान्विते ॥ ९.४ ॥\n\nबहुमङ्गलनिर्घोषैः शङ्खवादित्रनिःस्वनैः ।\n\nब्रह्मघोषैश्च विविधैर्नृत्तगीतसमन्वितैः ।\n\nअनुज्ञातोऽभिषिक्तश्च आचार्यः पाशहा भवेत् ॥ ९.५ ॥\n\nअभिषेकप्रकरणं नवमम्\n\nनाडीचक्रं परं सूक्ष्मं प्रवक्ष्याम्यनुपूर्वशः ।\n\nनाभेरधस्ताद्यत्कन्दमङ्कुरास्तत्र निर्गताः ॥ १०.१ ॥\n\nद्वासप्ततिसहस्राणि नाभिमध्ये व्यवस्थिताः ।\n\nतिर्यगूर्ध्वमधश्चैव व्याप्तं नाभेः समन्ततः ॥ १०.२ ॥\n\nचक्रवत्संस्थिता नाड्यः प्रधाना दश तासु याः ।\n\nइडा च पिङ्गला चैव सुषुम्ना च तृतीयका ॥ १०.३ ॥\n\nगान्धारी हस्तिजिह्वा च पूषा चैव यशास्तथा ।\n\nअलम्बुषा कुहूश्चैव शङ्खिनी दशमी स्मृता ॥ १०.४ ॥\n\nदश प्राणवहा ह्येता नाडयः परिकीर्तिताः ।\n\nप्राणोऽपानः समानश्च उदानो व्यान एव च ॥ १०.५ ॥\n\nनागः कूर्मोऽथ कृकरो देवदत्तो धनंजयः ।\n\nप्राणस्तु प्रथमो वायुर्नवानामपि स प्रभुः ॥ १०.६ ॥\n\nप्राणः प्राणमयः प्राणो विसर्गः पूरणं प्रति ।\n\nनित्यमापूरयत्येष प्राणिनामुरसि स्थितः ॥ १०.७ ॥\n\nनिश्वासोच्छ्वासकासैस्तु प्राणो जीवसमाश्रितः ।\n\nप्रयाणं कुरुते यस्मात्तस्मात्प्राणः प्रकीर्तितः ॥ १०.८ ॥\n\nअपानयत्यपानस्तु आहारं च नृणामधः ।\n\nमूत्रशुक्लमलान्वायुरपानस्तेन कीर्तितः ॥ १०.९ ॥\n\nपीतं भक्षितमाघ्रातं रक्तपित्तकफादिकम् ।\n\nरेअद्रक्तपित्तकफानिलम् wइथ्थे णेपलेसे ंष्ष्\n\nअन्दुन्पुब्लिस्हेद्णेपलेसे ंष्षोf षप्तशतिक अन्द्ड्विशतिक रेचेन्सिओन्स्,\n\nअच्चोर्दिन्ग्तो षन्देर्सोन् (लेच्तुरे नोतेसोन् टन्त्रसार)\n\nसमं नयति गात्रेषु समानो नाम मारुतः ॥ १०.१० ॥\n\nस्पन्दत्यधरं वक्त्रं नेत्रगात्रप्रकोपनः ।\n\nउद्वेजयति मर्माणि उदानो नाम मारुतः ॥ १०.११ ॥\n\nव्यानो विनामयत्यङ्गं व्यानो व्याधिप्रकोपनः ।\n\nप्रीतेर्विनाशकरणो व्यापनाद्व्यान उच्यते ॥ १०.१२ ॥\n\nउद्गारे नाग इत्युक्तः कूर्म उन्मीलने स्मृतः ।\n\nकृकरस्तु क्षुते चैव देवदत्तो विजृम्भणे ।\n\nधनंजयः स्थितो घोषे मृतस्यापि न मुञ्चति ॥ १०.१३ ॥\n\nइत्येतद्वायुवृन्दं हृदि च विनिहितं नाभिचक्रप्रतिष्ठितं निश्वासोच्छ्वासकैः श्वसनपुरमधः कम्पिताघूर्णितैश्च ।\n\nनित्यं नित्याल्पजन्मा व्यसनयति पशुं यौवने बालभावे आक्रान्तो वायुरेकः स जननमरणैः क्रीडति भ्रान्तसत्त्वैः ॥ १०.१४ ॥\n\nनाडीचक्रं यथावस्थं प्रवक्ष्याम्यनुपूर्वशः ।\n\nदशारं चक्रमेत्तत्तु विभागो जायते यथा ॥ १०.१५ ॥\n\nचक्रे भ्रमत्यसौ जीवो दशस्थानेष्वनुक्रमात् ।\n\nस जीवो जीवलोकस्य बुध्यन्ते नैव मोहिताः ॥ १०.१६ ॥\n\nजीवः प्रयाति दशधा तेन चक्रं प्रकीर्तितम् ।\n\nनाडीचक्रमिति प्रोक्तं येन संक्रामति ह्यसौ ॥ १०.१७ ॥\n\nहृद्व्योममध्ये पङ्कजमष्टदलं कर्णिका च तस्यान्तः ।*\n\nहृदये पङ्कजमर्केन्द्वग्निहिरण्यद्योताभाः शक्तयस्तस्मिन् ॥ १०.१८ ॥*\n\nॡःाट्मेत्रे इस्थिस्?? Bअद्(बेचौसे ओf त्रन्स्मिस्सिओन्) आर्या.\n\nउपरिचरी खलु शक्तिस्तासां प्राग्भाविनी शिवस्य ततः ।*\n\nशक्तिचतुष्टयपङ्कजमध्ये पुरुषोऽलिरिव स लीनः ॥ १०.१९ ॥*\n\nआर्या मेत्रे\n\nशून्यमरुत्संदंशकगृहीतकरणात्मको ह्युभयतोऽपि ।*\n\nसंयाति यत्र नेयः शुष्कदलं मारुतेनेव ॥ १०.२० ॥*\n\nभ्राम्यति पङ्कजमध्ये कलाचतुष्कात्मपाशसंरुद्धः ।*\n\nगोलकमिव हेलाभिहतमुत्पतनं निपातनं कुरुते ॥ १०.२१ ॥*\n\nईश्वरयोगाद्विषुवत्संक्रान्तिश्चैव सिद्धिसंयोगात् ।*\n\nसौरनियोगाद्दक्षिणमुदगयनं चान्द्रसंयोगात् ॥ १०.२२ ॥*\n\nअयने सव्यासव्ये द्वौ पुटकौ युग्मतो विषुवदाहुः ।*\n\nसंक्रान्तिरितश्चेतश्च गच्छतस्तेन समाख्याता ॥ १०.२३ ॥*\n\nसौरः सव्यो मार्गश्चान्द्रमसश्चेतरः समाख्यातः ।*\n\nधन्योऽभिषेक इन्दुः सौरः खलु वह्निसंधाने ॥ १०.२४ ॥*\n\nध्यानाद्यो विषुवति च प्राग्दलसंस्थो नृपावलेपी स्यात् ।*\n\nतेजस्वी च बुभुक्षा पीडा वा जायतेऽग्निदिक्पत्रे ॥ १०.२५ ॥*\n\nजायते] चोन्ज्; संजायते Bहत्तुन्मेत्रिचल्\n\nयाम्ये याम्यो भावो नैरृत्ये नैरृतो विनिर्दिष्टः ।*\n\nनैरृत्ये] चोन्ज्; नैरृते Bहत्तुन्मेत्रिचल्\n\nवारुणपत्रे वारुणो मारुत्पत्रे गतो मरुद्भावम् ॥ १०.२६ ॥*\n\nसौम्ये सौम्यो भावस्त्वैशे त्वैशः समाख्यातः ।*\n\nयां यां दिशमभिगच्छति तद्भावं निखिलमायाति ॥ १०.२७ ॥*\n\nपत्रान्तरालयोगाच्छून्यमिवात्मा ततो भाति ।*\n\nइति खलु पुद्गलचारो नाडीसधानमण्डलं मुख्यम् ।*\n\nकथितमिह सिद्धिहेतोर्बोद्ध्यव्यं यत्नतः सिद्धम् ॥ १०.२८ ॥*\n\nनाडीचक्रप्रकरणं दशमम्\n\nस जीवो जीवलोकस्य ज्ञायतेऽध्यात्मगो यथा ।\n\nसंशयो मे महादेव प्रसादीभव शूलधृक् ॥ ११.१ ॥\n\nजीवस्य पुरुषाख्यस्य दर्शनं शृणु षण्मुख ।\n\nकथयामि न सन्देहः पुत्रस्नेहाद्विशेषतः ॥ ११.२ ॥\n\nसंक्रान्तिं विषुवं चैव अहोरात्रायनानि च ।\n\nअधिमासमृणं चापि ऊनरात्रं धनं तथा ॥ ११.३ ॥\n\nऊनरात्रं क्षुतं ज्ञेयमधिमासो विजृम्भिका ।\n\nऋणं च कासो विज्ञेयो निश्वासो धनमुच्यते ॥ ११.४ ॥\n\nउत्तरं दक्षिणं ज्ञेयं वामदक्षिणसंस्थितम् ।\n\nमध्ये तु विषुवत्प्रोक्तं पुटद्वयविनिःसृतम् ॥ ११.५ ॥\n\nसंक्रान्तिः पुनरस्यैव स्वस्थानात्स्थान एव च ।\n\nइडा च पिङ्गला चैव अमा चैव तृतीयका ॥ ११.६ ॥\n\nसुषुम्ना मध्यमे ह्यङ्गे इडा वामे प्रकीर्तिता ।\n\nपिङ्गला दक्षिणे ह्यङ्गे एषु संक्रान्तिरुच्यते ॥ ११.७ ॥\n\nऊर्ध्वं प्राणो ह्यहः प्रोक्तः अपानो रात्रिरुचय्ते ।\n\n८ ब्= णिश्वासोत्तरसूत्र ५:१७ द्\n\nविभागा दश प्राणस्य यो वेत्त्येवं स वेदवित् ॥ ११.८ ॥\n\nआयामो देहमध्यस्थः सोमग्रहणमिष्यते ।\n\nदेहातीतं तु तं विद्यादादित्यग्रहणं बुधः ॥ ११.९ ॥\n\nअयुते द्वे सहस्रं तु षट्शतानि तथैव च ।\n\nअहोरात्रेण योगीन्द्रो जपसंख्यां करोति सः ॥ ११.१० ॥\n\nप्राणायामं समासेन कथयामि तवाखिलम् ।\n\nउच्चारयेत्तु प्रणवं स्वरेणैकेन योगवित् ॥ ११.११ ॥\n\nउदरं पूरयित्वा तु वायुना यावदीप्सितम् ।\n\nप्राणायामो भवेदेष पूरको देहपूरकः ॥ ११.१२ ॥\n\nपिधाय सर्वद्वाराणि निश्वासोच्छ्वासवर्जितः ।\n\nसम्पूर्णकुम्भवत्तिष्ठेत्प्राणायामः स कुम्भकः ॥ ११.१३ ॥\n\nमुञ्चेद्वायुं ततश्चोर्ध्वं श्वासेनैकेन योगवित् ।\n\nनिश्वासयोगयुक्तस्तु यावदूर्ध्वं स रेचयेत् ॥ ११.१४ ॥\n\nरेचकस्त्वेष विख्यातः प्राणसंशयकारकः ।\n\nयत्तद्धृदि सदा पद्ममधोमुखमवस्थितम् ॥ ११.१५ ॥\n\nविकसत्येतदूर्ध्वं तु पूरकेण तु पूरितम् ।\n\nऊर्ध्वस्रोतो भवेत्पद्मं कुम्भकेन निरोधितम् ॥ ११.१६ ॥\n\nरेचकेन तथा क्षिप्तं सद्यःप्राणहरेण तु ।\n\nच्f. Kइर्५९:१\n\nमुक्त्वा हृदयपद्मं तु ऊर्ध्वस्रोतोव्यवस्थितम् ॥ ११.१७ ॥\n\nरेचितो गच्छति ह्यूर्ध्वं ग्रन्थिं भित्त्वा क्षणेन तु ।\n\nभित्त्वा कपालद्वारं तु जीवो ह्यूर्ध्वं तु रेचितः ॥ ११.१८ ॥\n\nसदाशिवपदं गत्वा न भूयो जन्म चाप्नुयात् ।\n\nआयामः क्रियते तस्य नान्यस्य तु कदाचन ।\n\nस जीवो जीवलोकस्य मया प्रोक्तः समासतः ॥ ११.१९ ॥\n\nइत्येकादशः पटलः\n\nचन्द्राग्निरिव संयुक्ता आद्या कुण्डलिनी तु या ।\n\nहृत्प्रदेशे तु सा ज्ञेया अङ्कुराकारवत्स्थिता ॥ १२.१ ॥\n\nसृष्टिन्यासं न्यसेत्तत्र द्विरभ्यासपदेरितम् ।\n\nस्रवन्तं चिन्तयेत्तस्मिन्नमृतं साधकोत्तमः ॥ १२.२ ॥\n\nअग्नीषोमात्मकं सर्वं जगत्स्थावरजङ्गमम् ।\n\nचिन्तयेद्विपरीतं तु सिद्धिकामः समाहितः ॥ १२.३ ॥\n\nस्वदेहं चिन्तयेद्विद्वान् दिव्यरूपमनौपमम् ।\n\nयस्य यत्कर्म चोद्दिष्टं तत्कर्म परिचिन्तयेत् ॥ १२.४ ॥\n\nइदं च योऽभ्यसेदेवममृतं सर्वतोमुखम् ।\n\nअचिरेणैव कालेन स सिद्धिफलभाग्भवेत् ॥ १२.५ ॥\n\nसृष्टिन्यासमविज्ञाय कथं युञ्जीत साधकः ।\n\nहन्यान्मुष्टिभिराकाशं तुषान्कुट्टयतीव सः ॥ १२.६ ॥\n\nइति द्वादशः पटलः\n\nअथातः सम्प्रवक्ष्यामि सृष्टिं मन्त्रलिपेः क्रमात् ।\n\nयथा तु सकलो देवो निष्कलेन समन्वितः ॥ १३.१ ॥\n\nकलामुत्पादयामास सर्वमन्त्रप्रवर्तिकाम् ।\n\nओंकारमूर्ध्नि मध्यस्थ ओंकारव्यापकस्तथा ॥ १३.२ ॥\n\nओंकारप्रथमां रेखां सृजति प्रभुः(?) ।\n\nविद्या नाम कला सा तु वर्णे वर्णे व्यवस्थिता ॥ १३.३ ॥\n\nओंकारस्य उकाराभा रेखा या सम्प्रदृश्यते ।\n\nप्रतिष्ठा नाम सा ज्ञेया उकाराक्षरसम्भवा ॥ १३.४ ॥\n\nमूर्ध्नि तस्य भवेद्यासौ सूक्ष्मरेखा निरञ्जना ।\n\nमकारो ह्यभवत्तत्र निवृत्तिर्नाम सा कला ॥ १३.५ ॥\n\nओंकारमूर्ध्नि संयुक्ता लय ओंकारमूर्धनि ।\n\nरेखेयं व्योम्नि निर्वाणा सा कला शान्तिरुच्यते ॥ १३.६ ॥\n\nसंयोगात्सम्प्रकाशेत निष्कले सकले स्थिता ।\n\nमूर्धन्याक्रान ओंकारे शब्दस्तत्र तु जायते ॥ १३.७ ॥\n\nसा शक्तिः परमा सूक्ष्मा बिन्दुना सहिता मता ।\n\nदीपादिव महत्तेजो विस्फुलिङ्गशिखान्वितम् ॥ १३.८ ॥\n\nनिपतन्ती त्रिधा याति शिवविद्यात्मकैर्यथा ।\n\nशान्तिर्विद्या प्रतिष्ठा च निवृत्तिश्चेति ताः कलाः ॥ १३.९ ॥\n\nया कला रेखिनी तत्र पतिता बिन्दुना सह ।\n\nसविद्येशः शिवः प्रोक्तो देवदेवः सदाशिवः ॥ १३.१० ॥\n\nप्रथमं तस्य तद्बीजं नादबिन्दुरितीरितम् ।\n\nन जहाति परं स्थानं शाश्वतं ध्रुवमव्ययम् ॥ १३.११ ॥\n\nबिन्दुं तदुदरे क्षिप्त्वा मातृवत्परिरक्षति ।\n\nतस्योर्ध्वं वामपार्श्वेऽथ विष्णुबीजं प्रतिष्ठितम् ॥ १३.१२ ॥\n\nदक्षिणं ब्रह्मयोनिस्थमेकमेव त्रिधा स्थितम् ।\n\nपार्श्वबिन्दुद्वयोपेता सा रेखा मध्यतः स्थिता ॥ १३.१३ ॥\n\nतत्र देवः शिवः सूक्ष्मो गूढस्तिष्ठति शंकरः ।\n\nतद्बीजं परमं देवं शक्तिगर्भो महेश्वरः ॥ १३.१४ ॥\n\nयतः प्रवर्तते सर्वं मन्त्रतन्त्रं चराचरम् ।\n\nअव्यक्तं परमं सूक्ष्मं शक्तिदेहं निरञ्जनम् ॥ १३.१५ ॥\n\nशिवं त्वनादिनिधनं यं बुद्ध्वा नाभिजायते ।\n\nदक्षिणस्थं हि यद्बीजं ज्ञानशक्तिः परा हि सा ॥ १३.१६ ॥\n\nतद्बीजमपरं ब्रह्मा यत्र गूढः स तिष्ठति ।\n\nवामगोऽथ परो बिन्दुः क्रियाशक्तिः परा हि सा ॥ १३.१७ ॥\n\nतत्र विष्णुः स्वयं बीजे गूढः सूक्ष्मो निरञ्जनः ।\n\nएष देवोऽपि सर्गस्थो विसृष्टो यः स शम्भुना ॥ १३.१८ ॥\n\nनिगूढत्वान्न पश्यन्ति येन सृष्टं चराचरम् ।\n\nविसर्गाज्जायते सृष्टिरीश्वरः प्रभुरेव सः ॥ १३.१९ ॥\n\nविसृष्टं येन तद्बीजं विसर्गस्तेन चोच्यते ।\n\nतेन चापूरितमिदं जगत्सर्वं च तन्मयम् ॥ १३.२० ॥\n\nशक्तिरश्मिसमूहेन शतशोऽथ सहस्रशः ।\n\nसृजति ग्रसति ह्येष संयोजकवियोजकः ॥ १३.२१ ॥\n\nज्ञानशक्त्या च भगवाननुगृह्णाति वै शिवः ।\n\nविसर्गाच्च भवेत्सृष्टिः संहारो बिन्दुना सह ।\n\nनिर्वाणं तत्त्वविज्ञानं तन्त्रविस्तारगोचरः ॥ १३.२२ ॥\n\nमन्त्रसृष्टिप्रकरणम्\n\nसंहारश्चैव सृष्टिश्च सर्वं निगदितं प्रभो ।\n\nदीक्षितानां गतिभ्रंशं संक्षेपात्कथयस्व मे ॥ १४.१ ॥\n\nमायाविनि शठे क्रूरे निःसत्त्वे कलहप्रिये ।\n\nगतिभ्रंशकरे योगे तत्त्वं तच्छृणु षण्मुख ॥ १४.२ ॥\n\nविधाय मूर्ध्नि क्षिप्तस्य आयामे शशिनः क्रमात् ।\n\nपूर्ववन्मनसालोक्य गतिं तस्य निवर्तयेत् ॥ १४.३ ॥\n\nसंहारसम्पुटं कूटमादावन्ते षडानन ।\n\nमातृकायां शतं हुत्वा एकैकस्य पृथक्पृथक् ॥ १४.४ ॥\n\nगतिभ्रंशप्रकरणम्\n\nप्रासादं नादमुत्थाप्य जपेद्यः सततं नरः ।\n\nषण्मासात्प्राप्नुयात्सिद्धिं योगयुक्तो न संशयः ॥ १५.१ ॥\n\nगमागमस्य जपतः सर्वपापक्षयो भवेत् ।\n\nअणिमादिगुणैश्वर्यं षण्मासैस्तु न संशयः ॥ १५.२ ॥\n\nगमागमं विदित्वा तु मुच्यते नात्र संशयः ।\n\nतन्मयस्तल्लयो भूत्वा षण्मासात्सिद्धिमाप्नुयात् ॥ १५.३ ॥\n\nस्थूलः सूक्ष्मः परश्चैव प्रासादः कथितो मया ।\n\nप्रासादं ये न बुध्यन्ति ते न बुध्यन्ति शङ्करम् ॥ १५.४ ॥\n\nप्रासादभेदप्रकरणम्\n\nअतः परं प्रवक्ष्यामि प्रासादस्य तु लक्षणम् ।\n\nह्रस्वं दीर्घं प्लुतं चैव लक्षयेन्मन्त्रवित्सदा ॥ १६.१ ॥\n\nह्रस्वो दहति पापानि दीर्घो मोक्षप्रदो भवेत् ।\n\nआप्यायने प्लुतश्चैव बिन्दुना मूर्ध्नि भूषितः ॥ १६.२ ॥\n\nस्थूलभेदास्त्रयः प्रोक्ता वश्योच्चाटनमारणे ।\n\nप्लुतेन तु सदा वश्यं कुरुते नात्र संशयः ॥ १६.३ ॥\n\nदीर्घस्तूच्चाटयेत्क्षिप्रं फट्कारेण न संशयः ।\n\nआदावन्ते च ह्रस्वस्य फट्कारो मारणे स्मृतः ॥ १६.४ ॥\n\nआदावन्ते च हृदय- योग आकर्षणे स्मृतः ।\n\nआकर्षयेद्ध्रुवं युक्तो योजनानां शते स्थितम् ॥ १६.५ ॥\n\nएवमाकर्षयेत्साध्यं नाम विज्ञाय तत्त्वतः ।\n\nसाधकस्य भवेद्बह्वी न्यूना साध्यस्य कीर्तिता ॥ १६.६ ॥\n\nएवं विदित्वा मेधावी आकर्षं कुरुते ध्रुवम् ।\n\nअविज्ञाय त्विदं सम्यङ्नैव सिद्ध्यते सर्वदा ॥ १६.७ ॥\n\nयागं कृत्वा तु पूर्वोक्तं मन्त्रस्यार्घ्यं च दापयेत् ।\n\nअर्घ्यं दत्त्वा तु मन्त्रस्य जपं कुर्याद्विचक्षणः ॥ १६.८ ॥\n\nदेवस्य दक्षिणे भागे पञ्चलक्षं स्थितो जपेत् ।\n\nजपान्ते घृतहोमस्तु दशसाहस्रिको भवेत् ॥ १६.९ ॥\n\nएवमाप्यायितो मन्त्रः कर्मयोग्यो भवेत्ततः ।\n\nउक्तानुक्तानि कर्माणि सिद्धिं यान्ति न संशयः ॥ १६.१० ॥\n\nदशलक्षाणि जपतो जनाः स्वस्थानवासिनः ।\n\nवशमायान्ति ते क्षिप्रमिति शास्त्रस्य निश्चयः ॥ १६.११ ॥\n\nत्रिपञ्चलक्षं जपतो दशग्रामनिवासिनः ।\n\nते जना वशमायान्ति आत्मना च धनेन च ॥ १६.१२ ॥\n\nएवं विंशतिभिर्लक्षैः प्रासादस्य षडानन ।\n\nदेशदेशाधिपान्मन्त्री नियतं वशमानयेत् ॥ १६.१३ ॥\n\nलक्षाणां पञ्चविंशत्या विषयं वशमानयेत् ।\n\nत्रिंशल्लक्षजपादस्य वशो वै मण्डली भवेत् ॥ १६.१४ ॥\n\nपञ्चत्रिंशच्च लक्षाणि जपन्पृथ्वीं वशं नयेत् ।\n\nचत्वारिंशज्जपाद्देवमीक्षते हाटकेश्वरम् ॥ १६.१५ ॥\n\nलक्षाणि जप्त्वा पञ्चाशद्- विद्याधरसमो भवेत् ।\n\nतत्रैव मोदते मन्त्री यावदाभूतसम्प्लवम् ॥ १६.१६ ॥\n\nप्रासादलक्षणप्रकरणं षोडशम्\n\nइति षोडशः पटलः\n\nअद्यापि संशयो देव ज्ञानविज्ञानयोः स्फुटम् ।\n\nकथं वा ज्ञायते ज्ञानं कथं वा ज्ञेयमुच्यते ॥ १७.१ ॥\n\nविज्ञाय पूर्वमाधारं पश्चादाधेयमेव च ।\n\nआधाराधेयवित्प्राज्ञः समर्थः सर्वकर्मसु ॥ १७.२ ॥\n\nआधारः पुरमित्युक्तमाधेयस्त्वीश उच्यते ।\n\nईशं विज्ञाय मेधावी सदा यो नन्दति स्वयम् ॥ १७.३ ॥\n\nपुर्यष्टकसमायुक्तो ह्यध ऊर्ध्वं स गच्छति ।\n\nशब्दः स्पर्शश्च रूपं च रसो गन्धश्च पञ्चकम् ॥ १७.४ ॥\n\nबुद्धिर्मनस्त्वहङ्कारः पुर्यष्टकमुदाहृतम् ।\n\nणोते थत्थिस्देfइनितिओनोf थे पुर्यष्टक इस्नोत्\n\nअच्चेप्तेद्ब्यृअम् wइथोउत्चोन्सिदेरब्ले दिस्तोर्तिओन्.\n\nयावदेतैर्न निर्मुक्तः कथं मुच्येत बन्धनात् ॥ १७.५ ॥\n\nब्रह्मणि स्पर्शशब्दौ तु रसं वै केशवे त्यजेत् ।\n\nरूपगन्धौ त्यजेद्रुद्रे बुद्ध्यहङ्कारमीश्वरे ।\n\nमनो बिन्दुं शिवे त्यक्त्वा एभिर्मुक्तः शिवं व्रजेत् ॥ १७.६ ॥\n\nविज्ञानप्रकरणम्\n\nइति सप्तदशः पटलः\n\nकालचक्रविधानं तु प्रवक्ष्याम्यनुपूर्वशः ।\n\nकालचक्रमिति ख्यातं येन कालः प्रबुध्यते ॥ १८.१ ॥\n\nत्र्यहोरात्रप्रचारेण त्रीण्यब्दानि स जीवति ।\n\nद्व्यहोरात्रप्रचारेण जीवेद्वर्षद्वयं तु सः ॥ १८.२ ॥\n\nअहोरात्रप्रचारेण अब्दमेकं स जीवति ।\n\nअहरेकं व्रजेद्यस्य रात्रिमेकां तथैव च ॥ १८.३ ॥\n\nषण्मासाज्जायते मृत्युरिति शास्त्रस्य निश्चयः ।\n\nद्वितीयस्यानुचारेण अहोरात्रं स जीवति ॥ १८.४ ॥\n\nयथा चाद्या तथा वामा मध्यमा च तथैव च ।\n\nकालचक्रं समाख्यातं पुत्रस्नेहाद्विशेषतः ॥ १८.५ ॥\n\nकालचक्रप्रकरणम्\n\nइति अष्टादशः पटलः\n\nपूर्वमेवं प्रतिज्ञातं शिवभेदोऽष्टधा स्थितः ।\n\nकथं भिद्येत देवेश तत्त्वतः कथय प्रभो ॥ १९.१ ॥\n\nसकलं निष्कलं शून्यं कलाढ्यं खमलङ्कृतम् ।\n\nक्षपणं च तथान्तस्थं कण्ठोष्ठ्यं चाष्टमं विदुः ॥ १९.२ ॥\n\nठिस्वेर्से इस्णिस्ंुल ६:६ (f.२१ एर्सो, लिने २) [रेअदिन्ग्स्मृतम् fओर्विदुः]\n\nप्रासादं षष्ठसंयुक्तं षडन्तेन समन्वितम् ।\n\n३ = णिस्ंुल ६:७\n\nसकलं सर्वभूतस्थं शिवतत्त्वं प्रकीर्तितम् ॥ १९.३ ॥\n\n३ द्= णिस्ंुल ६:७ द्[wइथ्॰देहस्थं fओर्॰भूतस्थं]\n\nनिष्क्रामति स्वयं देवो देहं त्यक्त्वा समारुतः ।\n\nनिष्कलं तं विजानीयात्षड्वर्णरहितं शिवम् ॥ १९.४ ॥\n\n४ ब्च्द्= णिस्ंुल ६:८\n\nनिश्वासोच्छ्वसने हित्वा स्थितो देहे तु काष्ठवत् ।\n\nशून्यं तं तु विजानीयाद्धृदयेन तु भावयेत् ॥ १९.५ ॥\n\n५ ब्च्द्= णिस्ंुल ६:९\n\nचुम्बाकारेण वक्त्रेण यत्तत्त्वं परिकीर्तितम् ।\n\nकलाढ्यं तं विजानीयादाकाशस्थमथ शृणु ॥ १९.६ ॥\n\nऐश त्रेअत्मेन्तोf ऋ इन् शृणु [मकिन्ग्थे प्रेविओउस्स्य्ल्लब्ले लोन्ग्]\n\n६ च्द्= णिस्ंुल ६:१० च्द्\n\nऊर्ध्वनादस्य क्षीणस्य यदन्तं परिकीर्तितम् ।\n\nतत्रस्थं तं विजानीयादाकाशेन त्वलङ्कृतम् ॥ १९.७ ॥\n\n७ ब्च्द्= णिस्ंुल ६:११\n\nव्यावृतेनैव वक्त्रेण ब्रूयदेवं जगद्गुरुम् ।\n\nदुःखक्षपणमित्युक्तं तत्क्षयात्क्षपणं स्मृतम् ॥ १९.८ ॥\n\n८ ब्च्द्= णिस्ंुल ६:१२\n\nअधोनादस्य क्षीणस्य यदन्तं परिकीर्तितम् ।\n\nअन्तस्थं तं विजानीयादनुच्चार्यं प्रकीर्तितम् ॥ १९.९ ॥\n\n९ ब्च्द्= णिस्ंुल ६:१३\n\nसप्तवर्गाष्टमं कोटिः सप्तमस्य द्वितीयकम् ।\n\nवर्गातीतं षडन्तं च सप्तमात्त्रिचतुर्थकम् ॥ १९.१० ॥\n\n१० = णिस्ंुल ६:१४\n\nआदिमं तु पुनर्योज्यं षष्ठं वै प्रथमस्य तु ।\n\nखशेखरसमायुक्तं कण्ठोष्ठ्यं चाष्टमं स्मृतम् ॥ १९.११ ॥\n\n११ = णिस्ंुल ६:१५\n\nएते भेदाः समाख्याता अणिमादिप्रसाधने ।\n\nअनुच्चार्यमसन्दिग्धं मोक्ष इत्यभिधीयते ॥ १९.१२ ॥\n\nशिवभेदाष्टकप्रतिपादनप्रकरणम्\n\nइत्येकोनविंशः पटलः\n\nकथं व्यापी अधश्चोर्ध्वं तिर्यक्चैव कथं भवेत् ।\n\nएतन्मे ब्रूहि तत्त्वेन कारुण्यात्त्वं महेश्वर ॥ २०.१ ॥\n\nयावद्देहे स्थितो जन्तोरधस्तावद्व्यवस्थितः ।\n\nनिर्गतो व्यापयेत्तिर्यग्- अन्तस्थः सर्वतः स्थितः ॥ २०.२ ॥\n\nत्रिमार्गावस्थितो देवः सर्वदेहेषु वर्तते ।\n\nअविदित्वा न मुच्येत यद्यप्येतल्लयो भवेत् ॥ २०.३ ॥\n\nतत्त्रिमार्गं त्र्यधिष्ठानं सर्वदेहेषु वर्तते ।\n\nयो वेत्त्येवमिमां व्याप्तिं सर्वव्यापी न संशयः ॥ २०.४ ॥\n\nन तस्य गर्भसम्भूतिर्यथा देवः प्रभाषते ।\n\nतावद्भ्रमति संसारे यावद्व्याप्तिं न विन्दति ॥ २०.५ ॥\n\nविदित्वा व्यापिनं जीवं मुच्यते नात्र संशयः ।\n\nयथा तृणजलूका नु तृणाग्रं यावदागता ॥ २०.६ ॥\n\nउपरिष्टान्निरालम्बा तद्वज्जीवोऽत्र संस्थितः ।\n\nऊर्ध्वशून्यमधः शून्यं शून्यं देहान्तरस्थितम् ॥ २०.७ ॥\n\nत्रिशून्यं यो विजानाति मुच्यते स ध्रुवं गुह ।\n\nव्याप्तिश्चास्य मया प्रोक्ता संक्षेपान्न तु विस्तरात् ।\n\nअतः परतरं नास्ति व्यापकं व्यापकस्य तु ॥ २०.८ ॥\n\nव्याप्तिप्रकरणम्\n\nइति विंशः पटलः\n\nअतः परं प्रवक्ष्यामि अष्टधा प्रत्ययो यथा ।\n\nअनग्निज्वलनं चैव वृक्षस्यालभनं तथा ॥ २१.१ ॥\n\nपाशानां स्तोभनं चैव महापातकनाशनम् ।\n\nविषसंहरणं चैव निर्बीजकरणं तथा ॥ २१.२ ॥\n\nग्रहज्वरविनाशश्च प्रत्ययोऽष्टविधः स्मृतः ।\n\nएवं ज्ञात्वा तु विधिवत्ख्यातिः सर्वत्र जायते ॥ २१.३ ॥\n\nप्रणवेनाग्निमध्यस्थो हकारो ह्रीं तथैव च ।\n\nआदिरों च नमश्चान्ते अनग्निज्वलने हितम् ॥ २१.४ ॥\n\nअग्निं स्रोतसि संयोज्य सहस्रोद्घातसंयुतम् ।\n\nपञ्चाक्षरप्रयोगेण ज्वलत्येव न संशयः ॥ २१.५ ॥\n\nओंकारः सर्वतोऽधस्ताद्रेफस्तस्योर्ध्वतः स्थितः ।\n\nपूर्ववत्सम्प्रयुक्तोऽयं प्रयोगो भुवि दुर्लभः ॥ २१.६ ॥\n\nशतैः सप्तभिरुद्घातैरालब्धो म्रियते द्रुमः ।\n\nभूयस्श्चाप्यायनं तस्य वारुणे स्रोतसि स्थितम् ॥ २१.७ ॥\n\nस जीवति पुनर्वृक्षो यथापूर्वं तथैव सः ।\n\nतादृगेव पुनश्चासौ किं तु रेफविवर्जितः ॥ २१.८ ॥\n\nआप्यायनविधौ ह्येष पञ्चधा बिन्दुदीपितः ।\n\nऔकारमध्यसंयुक्तः प्रणवेनान्तदीपितः ॥ २१.९ ॥\n\nईकारादिः स हौ मध्ये वह्निमध्यं ततः परम् ।\n\nप्रयोगो विषुवत्काले पाशानां स्तोभकारकः ॥ २१.१० ॥\n\nशतैः पञ्चभिरुद्घातैः पतत्येव न संशयः ।\n\nपुनश्चोत्थापनं तस्य यथा भवति तच्छृणु ॥ २१.११ ॥\n\nईकाराद्यन्तसंयुक्तं हौ च मध्ये नियोजितम् ।\n\nप्राणानुस्वारसन्दीप्तं नमोऽन्तं प्रणवं पुनः ॥ २१.१२ ॥\n\nउत्थापने प्रयुञ्जीत सर्वभूतेषु तत्त्ववित् ।\n\nतावद्भिरेव चोद्घातैर्योजनीयः प्रयत्नतः ॥ २१.१३ ॥\n\nलबीजं जीवसंविष्टं हकाराद्यन्तसंस्थितम् ।\n\nपूर्ववन्मध्यसंस्थं च वायुबिन्दुसमन्वितम् ॥ २१.१४ ॥\n\nयदस्यारोहणे प्रोक्तं गुरुत्वं जायते यथा ।\n\nभूय एव प्रवक्ष्यामि लघुत्वं जायते यथा ॥ २१.१५ ॥\n\nओंकारो हं यकारेण ह्यौकारो हं नमस्तथा ।\n\nतुलापुरुषयोगोऽयमुद्घातैरयुतेन तु ॥ २१.१६ ॥\n\nस हकारो वकारेण यकारेण च दीपितः ।\n\nह्यौ मध्ये ह्लीं नमश्चान्ते वारुणेन तु बुद्धिमत् ॥ २१.१७ ॥\n\nउद्घाताष्टशतेनैव विषं संहरति ध्रुवम् ।\n\nयथाग्निज्वलने दृष्टो निर्बीजकरणे तथा ॥ २१.१८ ॥\n\nशतैः पञ्चभिरुद्घातैर्विशेषोऽत्र विधीयते ।\n\nओंकारमादितः कृत्वा ह्रूंकारं तदनन्तरम् ॥ २१.१९ ॥\n\nह्रौं ह्रूं च फण्णमश्चान्ते ग्रहाणां नाशने मतः ।\n\nप्रयोगे वारुणे मार्गे उद्घाताष्टशतेन तु ॥ २१.२० ॥\n\nप्रणवादि ततो हुं फठुं फठुं फट्तथैव च ।\n\nफट्फट्फट्फट्फडेवं स्याद्वारुणेन तु बुद्धिमान् ।\n\nउद्घाताष्टशतेनैव क्षिप्रं नाशयति ज्वरम् ॥ २१.२१ ॥\n\nप्रत्ययप्रकरणम्\n\nइत्येकविंशः पटलः\n\nप्रासादः कीदृशो ज्ञेयो व्याप्तिस्तस्य च कीदृशी ।\n\nशरीरं कीदृशं तस्य कथयस्व महेश्वर ॥ २२.१ ॥\n\nप्रासादं यो न जानाति पञ्चमन्त्रमहातनुम् ।\n\nअष्टत्रिंशत्कलोपेतं नासावाचार्य उच्यते ॥ २२.२ ॥\n\nप्रासादं सम्यगज्ञात्वा यो दीक्षां कुरुते गुरुः ।\n\nअधस्ताच्छिष्यमात्मानं नयत्यत्र न संशयः ॥ २२.३ ॥\n\nप्रासादाब्जशिखान्तस्थो यस्तु दीक्षां करोति सः ।\n\nआचार्यः सह शिष्येण शिवसायुज्यमाप्नुयात् ॥ २२.४ ॥\n\nब्रह्मा विष्णुश्च रुद्रश्च इन्द्रश्चन्द्रो बृहस्पतिः ।\n\nप्रजापतिस्तथादित्यः शुक्रः स्कन्दो भृगुस्तथा ॥ २२.५ ॥\n\nये चान्ये प्राणिनो देवाः सर्वे प्रोक्ताः प्रसादजाः ।\n\nएते चान्ये च बहवो मुनयः संशितव्रताः ॥ २२.६ ॥\n\nध्यायन्ति परमं हंसं प्रासादं नामरूपतः ।\n\nविभागं चास्य वक्ष्यामि यं ध्यात्वामृतमश्नुते ॥ २२.७ ॥\n\nसद्यः कलाष्टसंयुक्तमकाराक्षरजं विदुः ।\n\nविद्यादुकारजं वाममघोरं च मकारजम् ॥ २२.८ ॥\n\nबिन्दुजः पुरुषो ज्ञेय ईशानस्तु शिखात्मजः ।\n\nएवं मन्त्रास्तु पञ्चैते प्रासादात्सम्भवन्ति ये ॥ २२.९ ॥\n\nदशकोटिः सहस्राणां मन्त्राणाममितौजसाम् ।\n\nइष्टेन तु प्रसादेन सर्व इष्टा न संशयः ॥ २२.१० ॥\n\nमारुता नव शक्त्याद्या ये मन्त्राः परिकीर्तिताः ।\n\nप्रासादाब्जसमुत्पन्नाः सर्वे चामोघशक्तयः ॥ २२.११ ॥\n\nसद्यस्तु पृथिवी ज्ञेयो वामो ह्यापः प्रकीर्तितः ।\n\nअघोरस्तेज इत्युक्तो वायुस्तत्पुरुषः स्मृतः ॥ २२.१२ ॥\n\nआकाशस्तु भवेदीशः स्वयं देवो महेश्वरः ।\n\nसद्योजातस्तु ऋग्वेदो वामदेवो यजुः स्मृतः ॥ २२.१३ ॥\n\nअघोरः सामवेदः स्यादथर्वः पुरुषः स्मृतः ।\n\nपञ्चमस्तु परः सूक्ष्मो व्योमव्यापी सदाशिवः ॥ २२.१४ ॥\n\nसद्योजातस्तु वै ब्रह्मा वामो विष्णुः प्रकीर्तितः ।\n\nअघोरो रुद्रदैवत्य ईश्वरः पुरुषः स्मृतः ॥ २२.१५ ॥\n\nईशानः शिवदैवत्यो हृदयादाववस्थितः ।\n\nषष्ठं तु यत्परं तत्त्वमसादृश्यगुणैः स्थितम् ॥ २२.१६ ॥\n\nतस्य देहो न वक्तव्यः प्राकृतैर्गुणसम्भवैः ।\n\nज्ञात्वा परमनिःश्रेणीं पञ्चसंस्थानगामिनीम् ॥ २२.१७ ॥\n\nज्ञातमेव सकृद्येन विस्तृतं तु तदेव तत् ।\n\nतत्काल एव मुक्तोऽसौ यदा ज्ञातं हि तत्पदम् ॥ २२.१८ ॥\n\nप्रासादनिर्णयप्रकरणम्\n\nइति द्वाविंशः पटलः\n\nशृणु षण्मुख तत्त्वेन ज्ञानामृतमनुत्तमम् ।\n\nयन्न कस्यचिदाख्यातं नाख्येयं कथयामि तत् ॥ २३.१ ॥\n\nदेहस्थः सकलो ज्ञेयो निष्कलो देहवर्जितः ।\n\nआप्तोपदेशगम्योऽसौ सर्वतः किमपि स्थितः ॥ २३.२ ॥\n\nहंस हंसेति यो ब्रूयद्धंसो देवः सदाशिवः ।\n\nगुरुवक्त्रात्तु लभ्येत प्रत्यक्षं सर्वतोमुखः ॥ २३.३ ॥\n\nतिलेषु च यथा तैलं पुष्पे गन्ध इव स्थितः ।\n\nपुरुषस्तु शरीरेऽस्मिन् सबाह्याभ्यन्तरे स्थितः ॥ २३.४ ॥\n\nउल्काहस्तो यथा कश्चिद्द्रव्यमालोक्य तां त्यजेत् ।\n\nज्ञानेन ज्ञेयमालोक्य तथा ज्ञानं परित्यजेत् ॥ २३.५ ॥\n\nपुष्पं तु सकलं विद्याद्गन्धस्तस्य तु निष्कलः ।\n\nवृक्षं तु सकलं विद्याच्छाया तस्य तु निष्कला ॥ २३.६ ॥\n\nसकले निष्कलो भावः सर्वत्रैव व्यवस्थितः ।\n\nउपायः सकलस्तद्वदुपेयश्चैव निष्कलः ॥ २३.७ ॥\n\nसकले सकलो भावो निष्कले निष्कलस्तथा ।\n\nत्रिमात्रश्च द्विमात्रश्च एकमात्रस्तथैव च ॥ २३.८ ॥\n\nअर्धमात्रा परा सूक्ष्मा तस्या ऊर्ध्वं परात्परम् ।\n\nब्रह्मा विष्णुश्च रुद्रश्च ईश्वरः शिव एव वा ॥ २३.९ ॥\n\nपञ्चधा पञ्चदैवत्यः सकलः परिपठ्यते ।\n\nब्रह्मणो हृदयं स्थानं कण्ठे विष्णुः समाश्रितः ॥ २३.१० ॥\n\nतालुमध्ये स्थितो रुद्रो ललाटस्थो महेश्वरः ।\n\nनासाग्रे तु शिवं विद्यात्तस्यान्ते तु परं पदम् ॥ २३.११ ॥\n\nनासाग्रे ंष्षि,ई,उ,मु; नादान्ते Bहत्त्\n\nपरस्मात्तु परं नास्ति इति शास्त्रस्य निश्चयः ।\n\nगमागमः कथं तस्य केन वा नीयते तु सः ॥ २३.१२ ॥\n\nसंशयो मे महादेव कथयस्व यथार्थतः ।\n\nशक्त्या तु नीयते जीवस्तस्मिन्प्राप्य निवर्तते ॥ २३.१३ ॥\n\nअस्यान्तं ते प्रवक्ष्यामि शृणु षण्मुख तत्त्वतः ।\n\nदेहातीतं तु तद्विद्यान्नासाग्रे द्वादशाङ्गुलम् ॥ २३.१४ ॥\n\nतदन्तं तद्विजानीयात्तत्रस्थो व्यापयेत्प्रभुः ।\n\nमनोऽप्यन्यत्र निक्षिप्तं चक्षुरन्यत्र पातितम् ॥ २३.१५ ॥\n\nतथापि योगिनां योगो ह्यविच्छिन्नः प्रवर्तते ।\n\nएतत्तत्परमं गुह्यमेतत्तत्परमाक्षरम् ॥ २३.१६ ॥\n\nनातः परतरं किञ्चिन्नातः परतरं शिवम् ।\n\nनातः परतरं ज्ञानमित्याह भगवाञ्शिवः ॥ २३.१७ ॥\n\nशिवज्ञानामृतं प्राप्य संक्षेपान्न तु विस्तरात् ।\n\nकथितो देवदेवेन परमाक्षरनिर्णयः ॥ २३.१८ ॥\n\nएतत्ते शिवसद्भावं शिववक्त्राद्विनिःसृतम् ।\n\nगुह्याद्गुह्यतमं गुह्यं गूहनीयं प्रयत्नतः ॥ २३.१९ ॥\n\nनाशिष्याय प्रदातव्यं नापुत्राय कदाचन ।\n\nगुरुदेवाग्निभक्ताय नित्यं मुक्तिरताय च ॥ २३.२० ॥\n\nप्रदातव्यमिदं शास्त्रं नेतरेभ्यः प्रदापयेत् ।\n\nदातास्य नरकं याति सिद्ध्येच्च न कदाचन ॥ २३.२१ ॥\n\nशिवामृतं मया ख्यातं सत्यं सत्यमिदं तव ।\n\nएवं ज्ञात्वा तु मेधावी विचरेत्तु यथासुखम् ॥ २३.२२ ॥\n\nगृहस्थो ब्रह्मचारी च वानप्रस्थोऽथ भैक्षुकः ।\n\nयत्र यत्र स्थितो ज्ञानी परमाक्षरवित्सदा ॥ २३.२३ ॥\n\nविषयी विषयासक्तो याति देहान्तके शिवम् ।\n\nज्ञानादेवास्य शास्त्रस्य सर्वावस्थोऽपि मानवः ॥ २३.२४ ॥\n\nब्रह्महत्याश्वमेधाद्यैः पुण्यपापैर्न लिप्यते ।\n\nचोदको बोधकश्चैव मोक्षदश्च परः स्मृतः ॥ २३.२५ ॥\n\nइत्येवं त्रिविधो ज्ञेय आचार्यस्तु महीतले ।\n\nचोदको दर्शयेन्मार्गं बोधकः स्थानमादिशेत् ।\n\nमोक्षदस्तु परं तत्त्वं यज्ज्ञात्वामृतमश्नुते ॥ २३.२६ ॥\n\nज्ञानामृतप्रकरणम्\n\nइति त्रयोविंशः पटलः\n\n�"
    }
]