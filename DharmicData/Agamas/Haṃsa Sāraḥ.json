[
    {
        "text": "ओं नमः शिवाय स शिवाय शिवदाय नमो नमः ।\n\nओं नमः परमात्मने ।\n\nओं नमो विघ्नहर्त्रे ।\n\nअथ हंससारं लिख्यते ॥\n\nश्रुतं देव मया पूर्वममलं हंसयामलम् ।\n\nपुनर्हि श्रोतुमिच्छामि सारात्सारतरं परम् ॥ १ ॥\n\nयत्पुरा कथितं देव सूचितं न प्रकाशितम् ।\n\nवदमे वस्तु सद्भावं प्रसादं कुरु शूल भृत् ॥ २ ॥\n\nसाधु साधु महाप्राज्ञे सर्वसत्वार्थबोधिनि ।\n\nतदर्थं संप्रवक्ष्यामि तवस्नेहान्महेश्वरि ॥ ३ ॥\n\nदुर्लभं सर्वदेवानां योगिनीनां तथैव च ।\n\nयो सौ शान्तो ह्यजो देवः शक्त्याधारो ह्यविग्रहः ॥ ४ ॥\n\nजीवभूतः सदा तिष्टेद्वामदक्षिणमध्यगः ।\n\nप्. ६८ब्) च चैष परमोहंसः स वै देवः सनातनः ॥ ५ ॥\n\nस ब्रह्मा स च वै रुद्र ईश्वरो विष्णुरेव च ।\n\nसदाशिवः परंधाम तारकं ब्रह्म एव च ॥ ६ ॥\n\nवाराणस्यां तु देवेशि स्वकं मार्गं प्रकाशितम् ।\n\nअज्ञानं चैव तत्क्षेत्रं ज्ञानिनामव्रतः स्थितम् ॥ ७ ॥\n\nलक्षणं तस्य वक्ष्यामि येन ज्ञास्यन्ति साधकाः ।\n\nगुर्ववस्था गमः सो हि दृश्यते न तु लक्ष्यते ॥ ८ ॥\n\nस परः सर्वतो ह्यात्मा चञ्चलत्वे व्यवस्थितः ।\n\nस बाह्याभ्यन्तरस्थो हि स्पन्दते सर्वदेहिनाम् ॥ ९ ॥\n\nनित्योदितश्च निष्टश्च अनादिर्निधनेश्वरः ।\n\nअव्यक्तो व्यक्तरूपश्च अग्राह्यश्च चलाचलः ॥ १० ॥\n\nभावग्राह्यस्सचिन्मात्रच्चैतन्यासुस्थितः स्थितः ।\n\nतेजोरूपी हि भगवान्हृद्व्योम्नेवस्थितः परः ॥ ११ ॥\n\nप्. ६९अ) बाह्यव्योम्नि स्थितो धूम्रो धूम्राग्रे प्रकृतिर्वपुः ।\n\nशुद्ध स्फटिकसङ्काशं भिन्नं व्योम्नि तु व्योमवत् ॥ १२ ॥\n\nमुक्तेर्लता तदाकारं चित्त्रावलिततादृशम् ।\n\nभ्रमरेण प्रतीकाशं हकारमशिराहतम् ॥ १३ ॥\n\nकुलनाथं परं शान्तं कुलसन्तति दृश्यते ।\n\nसिद्धोति नूनं तत् तस्मिञ्चिव पुष्पाणि पश्यति ॥ १४ ॥\n\nएकोनेक विभेदेन कोटिभेदेन दृश्यते ।\n\nनानाकार विभागेन दृश्यते परमेश्वरः ॥ १५ ॥\n\nहवितो पिङ्गलो दीप्तो निशि वेश्मनि दृश्यते ।\n\nसद्व्योमज्योतिरूपोसौ नदते स मुहुर्मुहुः ॥ १६ ॥\n\nस बाह्याभ्यन्तरं लक्ष्यं यो ददाति दिने दिने ।\n\nअघंशमय ते देवि न क्वचिद्योनि सम्भवः ॥ १७ ॥\n\nप्. ६९ब्) जन्मान्तर सहस्राणि शिवभक्ति परायणः ।\n\nतस्य चापश्चिमंजन्म हंसो दृश्यो वरानने ॥ १८ ॥\n\nभिद्यते हृदयग्रन्थि च्छिद्यन्ते सर्वसंशयः ।\n\nक्षीयन्ते चास्य कर्माणि तस्मिन् दृष्टे परापरे ॥ १९ ॥\n\nहंसज्ञानप्रदाता वै दुर्लभो * विदैशिकः ।\n\nपृथिव्यां नास्ति तद् द्रव्यं यद् दत्वा चारिणी * ? वेत् ॥ २० ॥\n\nअथातः संप्रवक्ष्यामि कालज्ञानं च?णाम्बिके ।\n\nकालचिह्नपरिज्ञानं नाधोगतिषु योगिनाम् ॥ २१ ॥\n\nभु?जङ्ग कुटिलाकारमग्रतः सर्वतन्तुषु ।\n\nतं दृष्ट्वापि चिरं देवि पुनर्जन्म न विद्यते ॥ २२ ॥\n\nलिङ्गाकारे ऋ?वेन्मोक्षं घनेन बन्धनं भवेत् ।\n\nरक्तो यदा तनुर्विद्यात्पीते चार्थस्य सम्भवः ॥ २३ ॥\n\nप्. ७०अ) व्यालैर्विशेषगमनं बिन्दुनादप्रसादनम् ।\n\nसुभिक्षं च प्रचारे च दुर्भिक्षं चञ्चु बन्धने ॥ २४ ॥\n\nमध्यच्छेदे त्रिभिर्मासैर्म्रियते नात्रसंशयः ।\n\nत्रिदिवैर्दिवसे युक्ते म्रियते च ततो ध्रुवम् ॥ २५ ॥\n\nपूर्वाह्णे पूर्वसंस्थं तु यथा दृष्ट्वा वरानने ।\n\nअञ्जलिं वारिपूर्णायां भावयेत विचक्षणः ॥ २६ ॥\n\nसामस्थो दक्षिणं गत्वा षण्मासान्मृत्युमादिशेत् ।\n\nसोमसूयविभागेन अहोरात्रं निरीक्षयेत् ॥ २७ ॥\n\nद्वौ मासौ सोमसूर्याभ्यां मासं सोमस्य दक्षिणे ।\n\nपूर्वे दक्षिणमावस्यां प्रविशेद्रविमण्डले ॥ २८ ॥\n\nसोमावस्यां दशाहेतु पञ्चाहं सूर्यगोत्तरे ।\n\nएकः कालस्य पर्यायं कथितं तव सुन्दरि ॥ २९ ॥\n\nप्. ७०ब्) कालस्य वञ्चनं देव कथं जानाति तत्त्वतः ।\n\nएतद्धि संशयं ब्रूहि अत्रकौतूहलं मम ॥ ३० ॥\n\nशृणु देवि परं गुह्यं रहस्यं भुवि दुर्लभम् ।\n\nयन्न कस्य चिदाख्यातं तत् ते वक्ष्यामि सुव्रते ॥ ३१ ॥\n\nचन्द्रमण्डलमध्ये तु ठकारं चिन्तयेत् प्रिये ।\n\nठ मध्यमे गतोहंसश्चिन्तनीयः प्रयत्नतः ॥ ३२ ॥\n\nब्रह्मरन्ध्रात्स्रवन्ती च परमामृतरूपिणी ।\n\nअव्यया सर्वगा सूक्ष्मा परा चास्य पराकला ॥ ३३ ॥\n\nहंसोदर गता सा तु स्रवन्ती चिन्तयेत् प्रिये ।\n\nकालो न कलयेच्चात्र न जराव्याधिरेव च ॥ ३४ ॥\n\nप्. ७१अ) कालस्य वञ्चनं देवि गोप्तव्यं वीरवन्दिते ।\n\nगुप्तोसान्निध्यमिच्छन्ति मातरः साधकेश्वरि ॥ ३५ ॥\n\nतस्मात् सर्वप्रयत्नेन न देयं यस्य कस्यचित् ।\n\nदातव्यं भक्ति युक्तानां गुरुभक्तिरतात्मनाम् ॥ ३६ ॥\n\nगुरुश्शिव गतोज्ञेयः शिवोगुरुमुखोद्गतः ।\n\nयो गुरुः स शिवः साक्षात् पूजनीयः प्रयत्नतः ॥ ३७ ॥\n\nशुचिर्दक्षो विनीतश्च शक्तिश्चाप्यस्य तत् प्लुता ।\n\nतस्य ज्ञानं च मोक्षं च सिद्ध्यते परमार्थतः ॥ ३८ ॥\n\nतस्मिन् स्थाने यदा लीनं चित्तं विगतवृत्तिकम् ।\n\nवलीपलितनिर्मुक्तः षण्मासेन भविष्यति ॥ ३९ ॥\n\nन कालं कलयेच्चात्र न च साव्याधिरेव च ।\n\nहंससारं परं ब्रह्म परं व्योम परः शिवः ॥ ४० ॥\n\nत्वच्छ्रेयोर्थमिदं ख्यातं हंससारसमुच्चयम् ।\n\nप्. ७१ब्) अनास्तिकानां नादेयं शठानां क्रुरचेतसाम् ॥\n\nदाम्भिकानामभक्तानां तन्त्राचाररतात्मनाम् ।\n\nयतस्ते पशवः कीटा महामार्गबहिष्कृताः ॥ ३२ ॥\n\nशङ्काविकल्पनिर्दग्धा महामोहान्ध्यपीडिताः ।\n\nअनाश्वस्ता असन्तुष्टाः पशुशास्त्रेषु भाविताः ॥ ३३ ॥\n\nन ते लभन्ते परमं महोर्मिनिकराकुलम् ।\n\nओघसर्वस्वमतुलं गुरुवक्त्रे समागतम् ॥ ३४ ॥\n\nतस्मात् सर्वप्रयत्नेन दातव्यं वीरवन्दिते ।\n\nगुरुभक्ताय शान्ताय नित्याभ्यासरताय च ॥ ३५ ॥\n\nवीराचारनिषण्णाय द्रव्याद्वैतपराय च ।\n\nसमया सेविने नित्यं कुलकालोदिते शिवे ॥ ३६ ॥\n\nप्. ७२अ) अदाम्भिकाय गुप्ताय गुप्ताचाररताय च ।\n\nयतः स्वरस्मिरूपस्थाः पीठेभ्यः पीठविग्रहः ॥ ३७ ॥\n\nनित्यं भ्रान्ति विहीनानां परोक्षाकारितांश्रिताः ।\n\nरक्षन्तिताः कृपाविष्टाः समयाचारपालकाः ॥ ३८ ॥\n\nसर्वभावैः प्रयत्नेन प्राणमध्ये च मातरः ।\n\nविकासयन्ति परमं तेजो यद्वान्तसम्भृतम् ॥ ३९ ॥\n\nते नोदितो नोदयन्ति मेलापादि समृद्धयः ।\n\nप्रत्यक्षरूपो वीराणां स बाह्याभ्यन्तरं स्थिताः ॥ ४० ॥\n\nसंविद्या हृदयादीनां योगिनां कौलशासने ।\n\nरहस्यं ज्ञेयगमनं भूमिरत्रमगाह्यगा ॥ ४१ ॥\n\nजीवन्मुक्तिरहस्यं च वीरेशानां सुखागमम् ।\n\nकथितं सारसर्वस्वमुमयासहरं परम् ॥ ४२ ॥\n\nप्. ७२ब्) उपेय गह्वरं प्रायः सतशोथ सहस्रशः ।\n\nतस्मात् सर्वप्रयत्नेन न देयं यस्य कस्यचित् ॥ ४३ ॥\n\nएकशिष्यमिदं ज्ञानमप्रख्याप्यमहात्मभिः ।\n\nसर्वशास्त्रबहिर्भूतं हृदयं योगिनी कुले ॥ ४४ ॥"
    }
]