[
    {
        "text": "श्रीदेव्युवाच -\nप्रथमः पटलः\nसिद्ध-विद्या पुरा प्रोक्ता मन्त्र-तन्त्रादिकानि च ।\nनाना-भाव-प्रभेदेन संशयो जायते प्रभो ॥\nभाव-भेदेन कथय लोक-निस्तार-कारक !\nसर्वेषां शरणं तन्त्र-सिद्धान्तं विष्णु-सम्मतम् ॥\nआसामाराधना केन भावेन परिजायते ?\nआसां वा प्रकृतिः कापि तस्या वा कीदृशी क्रिया ?\nतत्प्रकाशय सम्यङ् मे येन यामि निरुत्तरं ॥\nश्रीशिव उवाच --\nसर्वासां सिद्ध-विद्यानां प्रकृतिर्दक्षिणा प्रिये !\nदिव्यैर्वा वीर-भावैर्वा चिन्तयेद् दक्षिणां शुभां ॥\nदिव्य-भावैश्व वीरैश्व काली-कुलं विचिन्तयेत् ।\nश्री-कुलं च त्रिभिः सर्वैश्चिन्तयेत् कुल-सुन्दरि ॥\nकाली तारा रक्त-काली भुवना महिष-दिनी ।\nत्रिपुटा त्वरिता दुर्गा विद्या प्रत्यङ्गिरा तथा ॥\nकाली-कुलं समाख्यातं श्री-कुलं च ततः परं ।\nसुन्दरी भैरवी बाला बगला कमलापि च ॥\nधूमावती च मातङ्गी विद्या स्वप्नावती प्रिये !\nमधुमतो महा-विद्या श्रो-कुलं परिभाषितं ।।\nलतायां पूजयेत् कालों नीले नील सरस्वतीं ।\nकालिकेव लता-मूला नील-मूला च तारिणी ॥\nउभयोरुभयोः पूजा सा पूजा मोक्ष-दायिनो ।\nचेन्महा-सिद्धिर्दवानामपि दुर्लभा ।। विशिष्टा\nलता-नीलं विना देवि ! कालों तारां च पूजयेत् ।\nकुल-नाथं समाश्रित्य चोपदेशं प्रकल्पयेत् ॥\nकुल-नाथं विना देवि ! मन्त्रं तन्त्रं न सिद्धचति ।\nभावस्तु त्रिविधो देवि ! तथैव भन्त्र-देवता ॥\nकुल-शास्त्र-स्ता ज्ञेया गुरवो बहवः स्मृताः ।\nकुल-शास्त्र-विशेषज्ञो गुरुरेको हिदुर्लभः ॥\nपशु-गुरोर्मुखाल्लब्ध्वा पशुरेव न संशयः ।\nवीर-गुरोर्मुखाल्लब्ध्वा वीर एव न संशयः ।।\nदिव्य-गुरोर्मुखाल्लब्ध्वा दिव्य एव न संशयः ।\nदिव्ये वोरे च यो भेदः स भेदः परिभाव्यते ।।\nदिव्यश्च देवता-प्रायो वीरश्वोद्धत-मानसः ।\nपूर्वान्नायोदितं कर्म प्राशवं परिकीर्तितम् ।।\nयदुक्तं दक्षिणाम्नाये तदेव पाशवं स्मृतम् ।\nपश्चिमाम्नायजं कर्मवीर-पशु-समन्वितम् ॥\nउदङ्-मुखोदितं कर्म दिव्य-भावान्वितं प्रिये !\nदिव्योऽपि वोर-भावेन साधयेत् पितृ-कानने ।।\nऊर्ध्वाम्तायोदितं कर्म दिव्य-भावाश्रितं प्रिये !\nश्मशान-गामिनो बोराः कलां पूजन्ति सर्वदा ॥\nश्मशान-गामिनो वीरा गुप्ता योनीव पार्वति !\nगोपनात् सिद्धिमाप्नोति व्यक्ताच्च कुल-नाशनं ॥\nदिव्य-वोरान्वितं कर्म फलदं गोपनान्वितं ।\nदेवता-गुरु-मन्त्राणां प्रभावं दर्शयेत् ततः ॥\nयोगिनां । दिव्यौषधीनां वीराणां यद्यत् कर्म च\nतत्सर्व गोपनं कार्य प्रकाशान्निष्फलं भवेत् ॥\nरात्रौ कुल-क्रियां कुर्याद्दिवा कुर्याच्च वैदिकों ।\nदिवा-रात्रौ यजेद् देवीं योगी योग-प्रभेदतः।।\nन दिवा पूजयेद वीरो न पशुरात्रि-पूजनं ।\nविवर्जयेन्महेशानि ! अभिचाराय कल्पते ॥\nकला-पूजां विधायाथ मनसा वा कुलेश्वरीम् ।\nपूजयेद् दक्षिणां कालों श्मशाने कुल-साधकः ॥\nश्मशानं दक्षिणा-स्थानं श्मशानं च सदाशिवः ।\nयोनि-रूपा महा-काली शव-शय्या प्रकीर्तिता ॥\nश्मशानं द्विविधं देवि ! चिता योनिः प्रकीर्तिता ।\nशिव-लिङ्गं कुलेशानि ! महाकालेन भाषितम् ॥\nद्वयोर्योगं विना नैव दक्षिणा सा फल-प्रदा ।\nत्रिपान्तरे कला-पूजा कर्तव्या साधकोत्तमैः ॥\nकला-पूजां विना देवि ! दक्षिणा न फल-प्रदा ।\nकला-पूजा कृता येन तेन काली प्रपूजिता ॥\nकला-पूजा-कृतो दिव्यो वीरो वा कुल-सुन्दरि !\nइहैव सुखमाप्नोति परे निर्वाणतां व्रजेत् ॥\nन चार्चयेत् कलां यस्तु न जपेद् दक्षिणां शुभां ।\nनिष्फलं जीवनं तस्य क्रुद्धा भवति कालिका ॥\nकला-पूजां विना देवि ! सर्वं  निष्फलतां व्रजेत् ।\nजन्मान्तर-सहस्त्रेषु कालो नैव प्रसीदति ॥\nकला-पूजां विना देवि ! या काचित् क्रियते क्रिया ।\nसा क्रिया अभिचाराय सत्यं सत्यं न संशयः ॥\nतस्मात् सर्व-प्रयत्नेन कला-पूजां समाचरेत् ।\nयोनि-रूपा कला देवि ! दक्षिणैव न संशयः ।\nदिव्यो वीरो वरारोहे ! कला-पूजां प्रकल्पयेत् ॥\nपशु-भावाश्रितो मन्त्रों कलां नैव प्रपूजयेत् ।\nकलाया द्विविधा पूजा गुप्ता व्यक्ता कुलेश्वरि !\nगुप्ता च साधकैः कार्या निर्जने च महा-निशि ।॥\nव्यक्ता दिवा प्रकर्तव्या लोकाचार-क्रमेण तु ।\nलोकाचारं विना देवि ! गोपनं नैव जायते ।।\nगोपनं सिद्धि-मूलं च सत्यं सत्यं न संशयः ।\nब्राह्मणः क्षत्रियो वैश्यः शूद्रश्च  कुल-सुन्दरि ॥\nकलावासव-योगेन कला-पूजां प्रकल्पयेत् ।\nद्रव्याभावे द्विजो दद्याच्चानुकल्पं युगे युगे ॥\nकलायाश्चानुकल्पश्च कलायाश्चैव चिन्तनम् ।\nद्विजातीनां च सर्वेषां द्विधा विधिरिहोच्यते ।।\nदिवा च पाशवं कर्म रात्रि-कर्म च कौलिकं ।\nपुरश्वर्यादिकं कर्म द्विविधं भाव-भेदतः ॥\n।। इति श्रीनिरुत्तर-तन्त्रे पार्वतीश्वर-संवादे प्रथमः पटलः ॥\n\"\nhttps://sa.wikisource.org/w/index.php?title=निरुत्तरतन्त्रम्/प्रथमः_पटलः&oldid=४०९९९७\n\" इत्यस्माद् प्रतिप्राप्तम्"
    }
]