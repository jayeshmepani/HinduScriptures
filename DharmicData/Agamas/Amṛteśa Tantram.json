[
    {
        "text": "ओं नमः शिवादिभ्यो गुरुभ्यः । \n\nयस्तृधा त्रिष्ववस्था सुरूपमास्थाय शक्तिमान् ।\n\nउद्भवस्थितिसंहारकृत्स्नं विश्वस्य शक्तितः ।।\n\nविदधाति नमस्तस्मै शुद्धामृतमयात्मने ।\n\nशिवाय ब्रह्मविष्ण्वेश पराय परमात्मने ।।\n\nकैलासशिखरासीनं देवदेवं महेश्वरं ।\n\nक्रीडंतं च गणैः सार्द्धं पार्वत्या सहितं हरं ।। \n\nदृष्ट्वा प्रमुदितं दैवं प्राणिनां हितकाम्यया । \n\nउत्संगादवतीर्याशु पादौ जग्राह पार्वती ।।\n\nपप्रच्छ परया भक्त्या सन्तोष्य परमेश्वरं ।\n\nश्रीदेव्युवाच ।।\n\nभगवं देवदेवेश लोकनाथ जगत्पते ।\n\nयं त्वया महदाश्चर्यं कृतं विस्मयकारकं ।।\n\nसर्वस्य जगतो देव किंतु मे परमेश्वर ।\n\nदुर्विज्ञेयं दुराराध्यं रहस्यं न प्रकाशितं ।।\n\nकार्तिके यस्य न मया न सुरेषु गणेषु च ।\n\nयोगेश्वरीणां मात्रीणां ऋषीणां योगिनां न हि ।।\n\nतदद्य मे जगन्नाथ सुप्रसन्नो यदि प्रभो ।\n\n१ब्)\n\nप्रार्थयामि प्रपन्नाहं निःशेषं वक्तुमर्हसि ।।\n\nएवं देव्या वचः श्रुत्वा प्रसन्नवदनो व्रवीन् ।\n\nभगवानुवाच ।।\n\nकिं किं वदसि सुश्रोणि रहस्यान्ते हृदि स्थितं ।।\n\nसर्वं वक्ष्याम्यसंदेहि तोषितो ऽहं त्वया नघे ।\n\nदेव्युवाच ।।\n\nभगवं देवदेवेश चित्राश्चर्य विधायकं ।\n\nआश्चर्यमीदृशं रम्यं न श्रुतं तच्छृणोम्यहं ।।\n\nविभो प्रसन्नवदन परमानंदकारक ।\n\nअमात्सर्येण भगवन् कथनीयं त्वया मम ।।\n\nयत् तदापोमयं देव चक्षुः सर्वत्र दृश्यते ।\n\nतस्मादग्निः कथं रौद्र उत्पन्नः कालदाहकः ।।\n\nयेन वै दृष्टमात्रेण पित्रीषा भस्मसात् कृतः ।\n\nकिं तद्रौद्रं कृतं देव वह्निः कालदिदृक्षया ।।\n\nप्रज्वालित जगत्सर्वं ब्रह्मादिच्छा वरान्तिकं ।\n\nकामस्तथैव निर्दग्धो लीलया परमेश्वर ।।\n\nक्रोधनेत्रानले नाथ दृश्यते यन्न कस्यचित् ।\n\n२अ)\n\nकृतं तद् देवदेवेन महाविस्मयकारकं ।।\n\nदेवनेत्रांतरे ह्यग्निस्त्वदृते कस्य दृश्यते ।\n\nकिं वा वह्निमयं चक्षुस्तत्कथं न विभाव्यते ।।\n\nयेन वै चक्षुषा कृत्स्नं प्रसरस्त्वं जगत्पते ।\n\nसर्वामृतमयेनैव जगदाप्यायकृत् क्षणात् ।।\n\nममानंदयसे देव प्रसन्नेनैव चक्षुषा ।\n\nअमृताकारसंशुभ्रं जगदाप्यायकारकं ।।\n\nतस्मात् कालानलप्रख्यं कुतो वह्निः प्रजायते ।\n\nएतत् सर्वं समासेन भगवन् वक्तुमर्हसि ।।\n\nभगवानुवाच ।।\n\nअतिकौतूहलाविष्टा पृच्छस्येतच्छृणु प्रिये ।\n\nयन्मे नेत्रांतरे ह्यग्नि यद्वामृतमनुत्तमं ।।\n\nतत्सर्वं संप्रवक्ष्यामि योगयुक्त्या शृणु प्रिये ।\n\nयत्स्वरूपं निजं शुद्धं व्यापकं सर्वतोमुखं ।।\n\nसर्वभूतान्तरावस्थं सर्वप्राणिषु जीवनं ।\n\nयोगगम्यं दुराराध्यं दुष्प्रापंमकृतात्मभिः ।।\n\nस्वसंवेद्यं स्ववीर्यं च ममैव परमं पदं ।\n\nतद्वीर्यं सर्ववीर्याणां तद्वै बलवतां बलं ।।\n\n२ब्)\n\nतदोजस्तेजसां सर्वं शाश्वतं ह्यचलं ब्रुवं ।\n\nसाममेच्छा पराशक्तिर्ह्यवियुक्ता स्वभावजा ।।\n\nवह्नि ऊष्मे च विज्ञेया रविरूपा रवेरिव ।\n\nसर्वस्य जगतो वापि सा शक्तिः कारणात्मिका ।।\n\nसर्वज्ञादि गुणास्तत्र व्यक्ताव्यक्ताश्च संस्थिता ।\n\nसैवेच्छा ज्ञानरूपा च ज्ञानादि गुणविस्मृताः ।।\n\nज्ञानादि षट्गुणा ये च तत्रस्थाः प्रभवन्ति च ।\n\nसा वै क्रिया महारूपा संस्थितैका क्रिया मता ।।\n\nअणिमादि गुणानष्टौ करोति विकरोति सा ।\n\nएवं ममेच्छा ज्ञानाज्ञा कृयाख्या शक्तिरुच्यते ।।\n\nसूर्याचंद्रमसौ वह्निस्त्रिधामपरिकल्पना ।\n\nत्रिनेत्रकल्पनामह्यं तदर्थमिह दृश्यते ।।\n\nदहनाप्यायनन्तेन प्रकाश्य विदधाम्यहं ।\n\nसृष्टिस्थितिं संहृतिं च तनुर्विधाम्यहं ।।\n\nतद्वीर्या पूरितं सर्वं मत्तेज उपबृहितं ।\n\nइच्छाज्ञानक्रियारूपं नेत्रामृतमनुत्तमं ।।\n\nतद्वीर्यं परमं धाम यत् परामृतरूपकं ।\n\n३अ)\n\nस एष परमानंदो देहे तत् परमं पदं ।\n\nतदेतन्निष्कलं ज्ञानं विशुद्धं नेत्रमुत्तमं ।।\n\nमृत्युजित् तेन चाख्यातं सर्वेषा मोक्षदायकं ।\n\nतत् सिद्धिदं परं देवि सर्वदुःखविमोक्षदं ।।\n\nसर्वव्याधि हरं देवं सर्वाहरमयं शिवं ।\n\nदारिद्र्य दमनं नित्यं मृत्युजित् सर्वतो मुखं ।।\n\nअमोघममलं शान्तं सर्वगं सर्वसंस्थितं ।\n\nसूर्यकोटिसहस्राणां वह्न्यायुतसहस्रशः ।।\n\nयत् तेजसा समस्तस्य कलानार्घंन्ति षोडशी ।\n\nसर्वन्तेजोमयं तस्मादप्रधृष्यं सुरासुरैः ।।\n\nतेन नेत्राग्निना सर्वं निर्दहानि क्षणाद्ध्रुवं ।\n\nतेनैवाप्यायनं भूयः प्राकाश्य विदधाम्यहं ।।\n\nतस्मात् परतरं नान्यत् किं विद्वीर्य प्रदृश्यते ।\n\nतदेवास्त्रमयं रौद्रं अणोः सन्तारणं परं ।।\n\nक्षयकृत् सा शत्रूणां अस्त्रंस्त्वेतदुदाहृतं ।\n\nसर्वेषामेव भूतानां आयुद्धान्ते तदायुधं ।।\n\nतदेकं बहुधा वीर्यं भेदानंतविसर्पितं ।\n\nमहापाशुपतं मह्यं विष्णोस्तच्च सुदर्शनं ।।\n\n३ब्)\n\nब्रह्मणो ब्रह्मदंडश्च सर्वेषां स्वस्वमायुध ।\n\nअनेकाकाररूपेण आयुधं तदनेकधा ।।\n\nसुराणां सुस्वरूपेण मयावीर्यं समर्पितं ।\n\nज्ञानशक्त्या तु योगेश्या तेन व्याप्तमिदं जगत् ।।\n\nभीतानां सा परा रक्षात्र स्नानां अभयं परं ।\n\nशत्रुभिश्चार्दितानां तु मोक्षदं परमं ध्रुवं ।।\n\nकिं वा विस्तरणोक्तेन पौनपुण्येन सुंदरि ।\n\nयद्यन्निव्रतरं रौद्रं श्रीमद्वर्जितमेव वा ।।\n\nप्रसादं वरदं श्रेयः प्रकाश्यन्तत्तदेव हि ।\n\nतद् ज्ञेयमप्रमेयं च ज्ञानं मन्त्रं महाबलं ।।\n\nत्रातारं सर्वभूतानां गुप्तगोप्यं सदा मया ।\n\nतवाद्य कथितं देवि भूयः परिपृच्छसि ।।\n\nइति सर्वस्रोतसंग्रहसारे मृत्युजिदमृत्तिशविधाने तंत्रावताराधिकारो नाम \n\nप्रथमः पटलः ।। १ ।।\n\nश्रीदेव्युवाच ।।\n\nयद्येवं परमं शान्तं अप्रमेयं गुणालयं ।\n\nसर्वानुग्रहकं वीर्यं देवदेव मुखाच्छ्रुतं ।।\n\n४अ)\n\nभगवं देवदेवेश लोकानुग्रहकारक ।\n\nत्रियोनिजमिदं सर्वं देवमानुष तिर्यगं ।।\n\nआधिव्याधि भयो द्विग्नं विषभूतभयार्दितं ।\n\nअपमृत्यु शतां कर्णं ज्वरकासक्षयान्वितं ।।\n\nभूतजं मानुषे लोके विप्राद्याः प्राणिनस्तथा ।\n\nदुःखदोषशताकीर्णं कुतंस्तेषां सुखं विभो ।।\n\nयुगानुरूपभावेन तेषामायुं स्वमानतः ।\n\nजिघांसन्ति बलोपेतास्त्वत्तेजबलबृंहिताः ।।\n\nअनेकशतभेदैस्तु व्याधादि विनिपीडिताः ।\n\nतेषामनुग्रहार्थाय कृपया प्राणिनां हितं ।।\n\nउपायस्तु जगन्नाथमुच्यन्ते येन सर्वतः ।\n\nयेन येन प्रकारेण ज्ञानयोगेन मंत्रतः ।।\n\nयत् तत् पश्यति देवेश तमुपायं वदस्व मे ।\n\nएवं देव्या वचः श्रुत्वा प्रहस्यो वारशंकरः ।।\n\nईश्वर उवाच ।।\n\nअतिकारुण्यया विष्टा देवित्वं पृच्छसे मम ।\n\nन केन विदहं पृष्ठो नाख्यातं कस्य चिन्मया ।।\n\nयत् तत् सर्वेषु नेत्रेषु नेत्रभूतं(?) प्रकीर्तितं ।\n\n४ब्)\n\nममांशकेन केनापि लक्षितं तु सुदुर्लभैः ।\n\nतवाद्य कथयिष्यामि तृप्रकारं परं ध्रुवं ।।\n\nमंत्रयोगज्ञानगम्यं मोक्षदं सिद्धिदं परं ।\n\nआदौ मंत्रमयं वक्ष्ये सिद्धत्रयसमन्वितं ।।\n\nसांगं स्वमुद्रया युक्तं सर्वत्राणकरं परं ।\n\nभूतयक्षग्रहोन्माद शाकिनी योगिनी गणैः ।।\n\nभगिनी रुद्रमात्रीभि डाव्याडामरकादिभिः ।\n\nरूपिकाभिरपस्मारैः पिशाचैश्चाप्यनेकशैः ।।\n\nब्रह्मरक्षोग्रहादिभ्यः कोटिशो यदि मुद्रिताः ।\n\nअपमृत्युभिराक्रान्ताः कालपाशजिघांसता ।।\n\nराजानो राजतनया राजपत्न्यो ह्यनेकशः ।\n\nविप्रादि प्राणिनः सर्वे सर्वदोष भयार्दिताः ।।\n\nयेन वै स्मृतमात्रेण मुच्यते तद् ब्रवीमिते ।\n\nभूय प्रदेशे समे रम्ये चंदनागुरु चर्चिते ।।\n\nकर्पूरामोदगंधाढ्ये कुंकुमोदक चर्चिते ।\n\nआचार्य सुप्रहृष्टात्मा चंदनागुरु चर्चितः ।।\n\nउष्णीराद्यैराभरणैर्भूषितः सुमहामतिः ।\n\n५अ)\n\nपद्ममष्टदलं कृत्वा मात्रिकां तत्र चालिखेत् ।\n\nत्रितनुं मध्यतो लेख्यं वर्गाष्टौ प्राग्विषो लिखेत् ।।\n\nपूजयेत् परया भक्त्या पुष्पधूपार्घविस्तरैः ।\n\nमंत्रमाता ततो देवि प्रोद्धरेत् मंत्रमुत्तमं ।।\n\nविश्वाद्यं विश्वरूपान्त विश्वहामृतकं दलं ।\n\nस्वेति ध्वनि पराशक्तिः शिवमेकत्र योजयेत् ।।\n\nअनेन ग्रथितं सर्वं सूत्रेमणि गणा इव ।\n\nअस्मात्मंत्रासमुत्पन्ना सप्तकोट्याधिकारिणः ।।\n\nचित्रभानु पदान्तस्थं शशांकशकलोदरं ।\n\nतदंकुशोर्ध्वविन्यस्तं तिर्यगं तूर्ध्वयोजितं ।।\n\nएतत् तत् परमं ज्योतिरेतत् तत् परमामृतं ।\n\nएतत् परममुद्दिष्टं अमृतं लोकविश्रुतं ।।\n\nपेयूष कलया युक्तं पूर्णचंद्रनिभोपमं ।\n\nएतत् परतमं धाम एतत् परतमं पदं ।।\n\nएतत् परतमं वीर्यं एतत् परमामृतं ।\n\nतेजसां परमं तेजं ज्योतिषां ज्योतिरुत्तमं ।।\n\nसर्वस्य जगतो देव ईश्वरं कारणं ध्रुवं ।\n\nस्रष्टा कर्ता च हर्ता च नास्त्यस्य जगतो वली ।।\n\n५ब्)\n\nमंत्राणामालयं ह्येष सर्वसिद्धिगुणास्पदः ।\n\nअधुनांगानि वक्ष्यामि सन्नद्धोयैस्तु सिध्यति ।।\n\nकृतान्तमध्यमं वर्णं सुररा *? च मानुगं ।\n\nप्रभंजनान्त शिरसं हृअदया सर्वसंस्थितं ।।\n\nसामान्तमनलाद्येन युक्तं प्रणवयोजितं । \n\nशिरो ह्येषो निलान्तेन युक्तो माया शिखा स्मृता ।।\n\nप्रशान्तमीश्वरोर्ध्वं च द्वादशार्द्धनियोजितं ।\n\nशिवशक्तिस्तथा नादयुक्तं तद्वत्मनोत्तमं ।।\n\nसभैरवाद्यं प्रणवं सदागति शिर स्थितां ।\n\nनेत्रमंत्र महोदग्रं सर्वकिल्विष नाशनं ।। \n\nअजीवकटसंयुक्तं अस्त्रमेतत् प्रकीर्तितं ।\n\nअंगषट्क समाख्यात मंत्रराजस्य निसृतं ।।\n\nइति सर्वस्रोतसंग्रहसारे अमृतीशविधाने मृत्युंजये \n\nमंत्रोद्धारविधिर्द्वितीयः पटलः ।।\n\nईश्वर उवाच ।।\n\nअधुना यजनं वक्ष्ये येन सिद्ध्यन्ति मंत्रराट् ।\n\nआदौ स्नान प्रकुर्वीत सर्वकिल्विषनाशनं ।।\n\n६अ)\n\nअस्त्रमंत्रेण देवेशि मृदमुद्धृत्य मंत्रवित् ।\n\nशौचं यथोदितं कृत्वा स्नानं पश्चात् समाचरेत् ।।\n\nपादौ जंघे कटी चैव पूवद्भिः त्रिभिस्तृभिः ।\n\nत्रिभिरंतरयोगेन सप्तभिः शुद्ध्यते मनः ।।\n\nसप्ताभिमंत्रितं कृत्वा मृदमस्त्रेण मंत्रवित् ।\n\nप्रतांप्यार्क मुखे पश्चाच्छरीरमनुलेपयेत् ।।\n\nविघ्नोपशमनार्थं तु क्षाल्यमंतर्जलं जपेत् ।\n\nवामहस्ते ततो भागान् मृदयात्रींस्तु कारयेत् ।।\n\nअस्त्रजप्तं क्षिपेद् दिक्षु मूले तीर्थं प्रकल्पयेत् ।\n\nअंगैः शरीरमालिप्य क्षाल्यमन्तर्जलं जपेत् ।।\n\nमूलं शक्त्या समुत्तीर्य संध्यां वंदेदनुक्रमात् ।\n\nशिखांबद्ध्वा शिखास्मृत्वा मंत्राणां तर्पणं ततः ।।\n\nदेवान् पितॄनृषींश्चैव मनुजान् भूतसंयुतान् ।\n\nसन्तर्पतीर्थं संगृह्य यागोक्तविधिना विशेत् ।।\n\nआशामात्री गणं लक्ष्मी नंदिगंगे प्रपूजयेत् ।\n\nमहाकालं तु यमुनां देहलीं पूजयेत् ततः ।।\n\n६ब्)\n\nविघ्न प्रोच्चाटनं कृत्वा दिग्बंधं कवचास्त्रयोः ।\n\nस्वासनार्थं प्रकल्प्येत शक्तिमाधारपूर्विकां ।।\n\nउपविश्य ततः कुर्यात् प्राणायाममनुक्रमात् ।\n\nधारणामारभेत् तत्र युगपच्छोषणादिभिः ।।\n\nषाङ्कोषिकं(?) तु मलिनं दिग्बंधं तत्र भावयेत् ।\n\nविज्ञानं केवलन्तत्र शून्यन्तत्रगतं स्मरेत् ।।\n\nनाहमस्ति न चान्योस्ति ध्येयं चात्र निवेद्यते ।\n\nआनंदपदसल्लीनं मनः समरसी गतं ।।\n\nपश्चादाधारशक्तिस्थं स्था?सनं परिभावयेत् ।\n\nधात्रीपयोगिवं पद्मां चंद्रबिंवावभासितं ।।\n\nपश्चात् कलाकलापोत्थं पेयूषेन तु सिंचितं ।\n\nमूर्ति पूर्वं तृतत्वे तु मूले नैव प्रकल्पयेत् ।।\n\nततोंगानि कराभ्यां तु शरीरे विन्यसेत् पुनः ।\n\nमंत्रं चैवाभिमानं तु चिन्तये ध्यानयोगतः ।।\n\nधेनुमुद्रा ततो बद्ध्वा पद्ममुद्रा तथापि वा ।\n\nध्यायेदात्मनि देवेशं चंद्रकोटिसमप्रभं ।।\n\nस्वच्छमुक्ता फलप्रख्यं स्फटिकाह्नि समप्रभं ।\n\n७अ)\n\nकुंदेंदु गोक्षिरे निभं हि मादृशं विभुं ।\n\nशुभ्राद्वारेंदु कांतादि सितभूषणभूषितं ।।\n\nसितचंदनलिप्तांगं कर्पूरक्षोदधूसरं ।\n\nस्फुरचंद्रामृतस्फार बहुलोर्मिपरिप्लुतं ।।\n\nसोममंदलमध्यस्थं एकवक्त्रं त्रिलोचनं ।\n\nसितपद्मोपविष्टं च बद्धपद्मासनस्थितः ।।\n\nचतुर्भुजं विशालाक्षं वदराभयपाणिनं ।\n\nपूर्णचंद्रनिभं शुभ्रं मृतेनैव पूरितं ।।\n\nकलशं धारयन्तं हि जगदाप्याय कारकं ।\n\nपरिपूर्णं तथा चंद्रं वामहस्ते विचिन्तयेत् ।।\n\nसर्वश्वेतोपचारेण पूजितं तमनुस्मरेत् ।\n\nबहुनात्र किमुक्तेन साक्षादमृतसागरं ।।\n\nतस्मादेव समुत्पन्नममृतं विश्वजीवनं ।\n\nअथ चिन्तामणि प्रख्यं भावभेदेन संस्मरेत् ।।\n\nसौम्यं रौद्रं तथा भीमं विकृतं भावभेदतः ।\n\nसदाशिवं भैरवं र?न्तं चुंरुं वीरनायकं ।।\n\nयेन येन हि रूपेण साधकंस्संस्मरे तदा ।\n\nतस्य तन्मयतां याति चिन्तामणि रिवेश्वरः ।।\n\n७ब्)\n\nएवं ध्यात्वा यजेद् देवं मानसैः कुसुमैः शुभैः ।\n\nहृत्पद्मे सर्वसिद्ध्यर्थं पश्चाद् बाह्ये प्रपूजयेत् ।।\n\nमानसैः कुसुमैरर्चा साधकेन शुभामता ।\n\nअनिर्माल्य पराशुद्धा मोक्षदा सिद्धिदा शुभा ।।\n\nतस्मात् सर्वप्रयत्नेन मानसं यजनं ध्रुवं ।\n\nआदावे प्रकर्तव्यं पश्चाद् द्रव्यैस्तु विस्तरैः ।।\n\nस्वगृहे देवतागारे संगमे गिरिमूर्द्धनि ।\n\nसुप्रशस्ते तु भूभागे पद्मशंडे सुशोभने ।।\n\nआलिखेत् मंडलं चित्रं सितरेखोपशोभितं ।\n\nचतुर्द्वारं चतुष्कोणं सुसमं तु मतोरमं ।।\n\nशोभापशोभसंपन्नं तन्मध्ये शशिमंडलं ।\n\nपूर्णचंद्रसमप्रख्यं रश्मिमालावली युतं ।।\n\nतन्मध्येष्टदलं पद्मं सुसितं चंद्रसन्निभं ।\n\nविचित्रकेसरोपेतं हेमकर्णिकमुत्तमं ।।\n\nतन्मध्ये चैव देवेशं स्वस्थानादवतारयेत् ।\n\nआवाहयेत् ततो देवं त्रिदेहपरिकल्पितम् ।।\n\n८अ)\n\nआग्नेयादि विभागेन दलेष्वंगानि विन्यसेत् ।\n\nपूज्यश्वेतोपचारेण पुष्पांवरविलेपनैः ।।\n\nनैवेद्यैर्विविधैश्चित्रैर्धूपैः श्रेष्ठैः सुधूपितैः ।\n\nहृद्यैः पानैश्चर्विविधैर्भावभेदेन पूजयेत् ।।\n\nसर्वश्वेतोपचारेण शान्त्यर्थं पूजयेत् पृये ।\n\nपुष्ट्यर्थं बहुभिर्मिश्रैः संभारः संस्कृतं यजेत् ।।\n\nपश्चाद्धोमं प्रकुर्वीत यथाकर्मानुरूपतः ।\n\nत्रिमेखले वर्तुले च चतुरश्रे सुशोभने ।।\n\nहस्तमात्रे ततः कुंडे षडंगेनोर्द्धमेखले ।\n\nमध्यमादि चतुष्केण द्वादशांगेन चाधमा ।।\n\nहस्तमात्रं ततः खातं ओष्ठमेकांगुलायतं ।\n\nअश्वत्थपत्त्र सदृशी नाभिः कुर्यान्नवांगुला ।।\n\nदैर्घ्यात् तु पार्श्वतस्तद्वतत्मध्याग्रांगुलन्वयं ।\n\nउक्तं साहस्रिके होम द्विगुणं चायुते मतं ।।\n\nत्रिपंच युत होमेन त्रिगुणं तद्विधीयते ।\n\nकुंडं वै लक्षणोपेतं लक्षहोमे प्रशस्यते ।।\n\nनित्यनैमित्तिके काम्ये शान्तौ पुष्टौ तु वर्तुलं ।\n\n८ब्)\n\nसर्वदिक्षु प्रशाम्येत श्रीकामे चतुरश्रकं ।\n\nशस्यते पूर्वमानेन यं दृष्ट्वा कर्मभेदतः ।।\n\nसंस्कारान्वस्य कुंडस्य कर्तव्या अस्त्रमंत्रतः ।\n\nअधःकरणमुद्धारं अभिक्षेपं प्रपूरणं ।।\n\nसेचनं कुट्टनं चैव मार्जनं लेपनं तथा ।\n\nप्रणवेन तु कर्तव्यं कुंडस्य परिकल्पना ।।\n\nचतुष्पथं चाक्षवाटं वागेश्या गृहकल्पनं ।\n\nअसिना प्रणवेनैव वागेश्या वाहनं पुन ।।\n\nअर्वनं चैव कर्तव्यं त्रितत्वेनन्त प्रोक्षणं ।\n\nअस्त्रेण ताडनं चैव संस्कृत्यविधिपूर्वकं ।।\n\nक्रियाशक्ति स्वरूपेण कौंडिल्या कुंडकल्पना ।\n\nज्ञानशक्तिस्वरूपं तु वह्निन्तत्र प्रकल्पयेत् ।।\n\nवह्निमादाय पात्रस्थं पंचसंस्कारसंस्कृतं ।\n\nनिरीक्षणादि चास्त्रेण कवचेनावगुंठनं ।।\n\nप्रणवेनाहुतिः पंच हुत्वा द्रव्यादि शुद्धितः ।\n\nविश्वाग्न्यापादनं पश्चात् कुर्वीत भ्रामये तृधा ।।\n\nबीजरूपं ततो वह्निमात्माने परमेश्वरं ।\n\n९अ)\n\nमाया चैव तु योगेशी योनौ संक्षोभ्य संक्षिपेत् ।\n\nवर्तुलीकृत विश्वाग्नौ पूजनं प्रणवेन तु ।।\n\nकर्तव्यं तन्मुखे पश्चात् संस्कारस्तु ततो नले ।\n\nगर्भाधानं पुंसवनं सीमन्तोन्नयं तथा ।।\n\nवक्त्रकल्पनविश्वाग्नौ सीमाग्रीवादि कल्पन ।\n\nजातकर्म तथैवात्र निष्क्रामोनामकल्पना ।।\n\nहृदयाद्यंग षट्केन कर्तव्यमनुपूर्वशः ।\n\nचूडाद्या ये तु संस्कारा पूर्णाहुत्येकया पुनः ।।\n\nसंस्काराणि तु सर्वाणि वह्नौ मूलेन कारयेत् ।\n\nशिवशक्ति मयन्तत्र कल्पये तु विधानवित् ।।\n\nस्रुक्स्रुवौ तु दृढौ कार्यौ क्षीरवृक्षसमुद्भवौ ।\n\nशस्यते शान्तिपुष्टौ तु शस्तद्रुमसमुद्भवौ ।।\n\nअन्यत्र भावभेदेन कार्यौकमानुरूपतः ।\n\nषट्तृंशदंगुलं मानं स्रुग्वावाहु प्रमाणतः ।।\n\nषडंशपरिणाहेन दंडः कुंभात् समुत्थितः ।\n\nचतुरंगुलपीठाग्रं तत्पीठं कमलोदरं ।।\n\nकर्तव्यं दंडमध्ये तु द्व्यंगुलायतवर्तुलं ।\n\n९ब्)\n\nअर्द्धांगुलसमुत्सेध विचित्ररचनाकुलं ।\n\nवेदिकाष्टांगुलाकार्या चतुरासुशोभना ।।\n\nअधः पद्मा निविष्टान्त ऊर्ध्वि? पंचांगुलायुत ।\n\nखातं तं अंगुलं कार्यं तदूर्ध्वं वर्तुलभ्रमं ।\n\nअर्द्धांगुलप्रमाणेन तिलकैरुपशोभितं ।।\n\nतस्य पार्श्व चतुष्कं तु चतुष्कोणसमन्वितं ।\n\nशिल्पिविज्ञानरचना नाना भिरचितं मतं ।।\n\nकंथ एका.उग्लः कार्यस्त त्रिभागविकल्पितः ।\n\nपार्श्वयोश्च ततः कार्यं मुखं सप्तांगुलं शुभं ।।\n\nदैर्घ्यां तु पार्श्वयोष्टौ तु द्वौ भागौ ह्रासयेत् क्रमात् ।\n\nमुखाग्रं तत् त्रिभागे तु द्वौ भागौ पार्श्वयोस्तथा ।।\n\nवर्तयेद्वेदयेतां तु कनिष्ठांगुलिमानतः ।\n\nनिम्नं निम्नतरं कुर्याद् यावच्चाग्रमुखान्तरं ।।\n\nपार्श्वयोस्तु तथा कार्या विचित्र रचना शुभा ।\n\nस्वतृभागविवर्त स्यात् पार्श्वयोस्तु तथैव च ।।\n\nहस्तमात्र स्रुवः कार्यो मूलपीठे त्रिशाखिकं ।\n\nमध्याग्रपीठपद्मांक कंठाचांगुलवर्तुलं ।।\n\n१०अ)\n\nचतुरंगुलदीर्घं तु द्विपुटाग्रं सुवर्तितं ।\n\nअंगुष्ठपर्ववत् खातं गोष्पदाकृतिकारयेत् ।।\n\nकनिष्ठांगुलमानेन प्रतिष्ठा खातु वर्तुला ।\n\nवर्तयेद्रवचनायुक्तं कर्षापूरितवक्त्रकं ।।\n\nचतुष्पला भवेत् पूर्णा स्रुवाशक्तिः स्रुवः शिव ।\n\nक्रियाशक्तिस्तु वै कुंडं ज्ञानशक्तिस्तथा नलं ।।\n\nएवं निष्पाद्य विधिवत् पश्चाद्धोमं समाचरेत् ।\n\nतिलैःक्षीरयुतैर्होमं शर्कराघृतमिश्रितैः ।।\n\nमहाशान्तिप्रजायेत तत्क्षणात् नात्रसंशयः ।\n\nआदौ चैवाज्य?संस्कारंन् कुर्याद्धोममथापरं ।।\n\nअधिश्रयणमुद्धारं भ्रामणं स्थापनं ततः ।\n\nनिरीक्षणं ततोस्त्रेण नैराजनमतः परं ।।\n\nपर्यग्नि करणं चैव तथैवोत्प्लवसंप्लवौ ।\n\nअस्त्रे चैवार्चनं मूले नामृतीकरणं तथा ।।\n\nदर्भास्तरं विष्टराणि परिधी नस्त्रमंत्रतः ।\n\nसूर्याचंद्रमसौवह्नि कल्पयेत् प्रणवेन तु ।।\n\nभावयेत् तवजिह्वा तु पूर्णां मूलेन पातयेत् ।\n\n१०ब्)\n\nपश्चात्तूतं मंत्रं सागं मध्यमतं यजेत् ।\n\nएवं कृत्वा तु जुहुयान्मंत्री कर्मानुसारतः ।।\n\nपयसाघृतयुक्तेन पुष्टिर्भवतिशाश्वती ।\n\nघृतगुग्गुलुहोमेन पूर्णायुर्भवते ध्रुवं ।।\n\nश्रीकामं जुहुयात् पश्चान् घृतक्षीरसमन्वितं ।\n\nराज्यकामोस्ततो बिल्वा त्रिसंधाक्तात् सुसिद्धिदात् ।।\n\nक्षीरवृक्षसमिद्भिस्तु होमाचारो गृ?तां भभेत् ।\n\nप्रशस्तसमिधा होमात् प्रशस्त तरुजे नले ।।\n\nसर्वकामानवाप्नोति सत्यमेव नवान्यथा ।\n\nब्रीहिसप्तकहोमेन धनार्थी लभते धनं ।।\n\nईहितं काममुद्दिश्य ईहितं होममाचरेत् ।\n\nपयसा केवले नैव होमान्मृत्युंजये ध्रुवं ।।\n\nक्षीरवृक्षसमिद्भिस्तु होमादाराम्व?तो लभेत् ।\n\nप्रशस्त समिधा होमात् प्रशस्तेन जले नलं ।।\n\nसर्वकामानवाप्नोति सत्यमेतं न चान्यथा ।\n\nइति सर्वस्रोतसंग्रहं सारे मृत्युजिदमृतीशविधाने यजनाधिकार तृतीयः \n\nपटलः ।। \n\n११अ)\n\nईश्वर उवाच ।।\n\nअथ दीक्षां प्रवक्ष्यामि भुक्तिमुक्तिफलप्रदां ।\n\nभूततन्मात्रदशकं मनोबुद्धिरहंकृतं ।।\n\nप्रकृतिं पुरुषं चैव ईश्वरं च सदाशिवं ।\n\nशिवमष्टादशं नाम तत्कार्येवविशोधयेत् ।।\n\nप्रकृतिं पुरुषश्चैव निपतिः काल एव च ।\n\nमाया विद्या तथैशं च सदाशिवशिवस्तथा ।।\n\nतत्वानि नवधा सम्यक् शोधयेद्दैशिकोत्तमः ।\n\nतत्वैशट्तृंशदर्द्धेन तदर्द्धे नाथ पंचभिः ।।\n\nत्रिभिरेकेन वा कार्या परापरविभूतये ।\n\nया कलाभिः पंचभिर्वाथ पदैर्दीक्षाथवा पुनः ।।\n\nवर्णैः पंचाशतो वापि मंत्रैर्वा भुवनैस्तथा ।\n\nएतैः सर्वैः प्रकर्तव्या कार्या एकतमाथवा ।।\n\nसर्वैस्तु समुदायेन व्यक्तिशक्ति स्वरूपतः ।\n\nयथा विभवसारेण कर्तव्यादैशिकोत्तमैः ।।\n\nवागेश्याः पूजनं कार्यं तद्गर्भे योजयेत् पशुं ।\n\nगर्भाधानं तु जननं अधिकार लयं तथा ।।\n\n११ब्)\n\nभोगः कर्मार्जनं चैव निष्कृतिस्तदनन्तरं ।\n\nमूलमंत्रेण कर्तव्यं पाशच्छैदस्तथा स्मृतः ।।\n\nअस्त्रमंत्रेण दाहस्तूतं भस्मीकरण स्थितिः ।\n\nशिखाच्छेदं तथा होमं मूलेनैव तु योजयेत् ।।\n\nसंयोज्य परमे तत्वे संस्थानं चैव कारयेत् ।\n\nअधिकारार्थमाचार्ये परापर पदे स्थितिः ।।\n\nशिवतत्वे स्वधाकारां विद्यादीक्षा सदाशिवे ।\n\nपुत्रके परमे तत्वे समयिन्येश्वरे तथा ।।\n\nएवमुद्देशतो दीक्षा कथिता विस्तरेन्यतः ।\n\nइति सर्वस्रोतसंग्रहसारे मृत्युजिदमृतीशविधाने दीक्षाधिकारश्चतुर्थः \n\nपटलः ।।\n\nईश्वर उवाच ।।\n\nअभिषेकं प्रवक्ष्यामि यथा यस्यैव दीयते ।\n\nअष्टभिः कलशैर्देयमाचार्यस्य विधानतः ।।\n\nते तु विद्येश्वराः प्रोक्ता समुद्राश्च सगर्भगाः ।\n\nपंचभिर्भूतसंख्यैर्वा त्रिभिर्वा तत्वरूपकैः ।।\n\nआत्मविद्या शिवाख्यैस्तु एकेनापि शिवात्मना ।\n\nअधिकारार्थमाचार्ये साधके सिद्धिकामतः ।।\n\n१२अ)\n\nअभिषिक्तो ह्यनुज्ञातः प्रकुर्यान्मंत्रसाधनं ।\n\nतद्व्रतस्तमसाचारस्तद्भक्तस्तत्परायणः ।।\n\nपवित्राहारनिरतो लघ्वाशी संयतेंद्रितः ।\n\nएकान्ते पुण्यक्षेत्रे तु तीर्थायतन गोचरे ।।\n\nसर्वसंगोज्झितमनाः साधको जपमारभेत् ।\n\nलक्षमेक जपेन्मंत्री पूर्वमेव समाहितः ।।\n\nतेन सामान्य कर्माणि सिद्ध्यन्ते साधकस्य तु ।\n\nभौमीं सिद्धिमवाप्नोति दशलक्ष जपेन तु ।।\n\nअन्तरिक्षीं लभेत् सिद्धि लक्षपंचाशतोद्ध्रुवं ।\n\nदिव्यां सिद्धिं तु लभते साधको नात्रसंशयः ।।\n\nयथा कोटि कृतेर्जप्यै ईश्वरी सिद्धिमावहेत् ।\n\nव्यापकस्तु शिवो भूत्वा निग्रहानुग्रहक्षमः ।।\n\nयथेच्छां कुरुते सर्वां धारयेत् संहरेद्भृशं ।\n\nसर्वगस्सर्ववेत्ता च सर्वज्ञो भवते ध्रुवं ।।\n\nइति सर्वस्रोतसंग्रहसारे मृत्युजिदमृतीशविधान अभिषेकसाधनाधिकारः \n\nपंचमः पटलः ।।\n\n१२ब्)\n\nश्रीदेव्युवाच ।।\n\nश्रुतं मया महादेव मृत्युजित् सिद्धिमोक्षदं ।\n\nअधुनाश्रोतुमिच्छामि सिद्धि त्रय समन्वितं ।।\n\nअमृतीशं महात्मानं सर्वप्राणिषु जीवनं ।\n\nयदा सिद्धि प्रदो लोके मानुषाणां हितं करं ।।\n\nपूर्वोक्त दुष्टशमनं अपमृत्युविनाशनं ।\n\nआप्यायनं शरीरस्य शान्तिपुष्टिप्रदं शुभम् ।।\n\nश्रीभैरव उवाच ।।\n\nश्रूयतां संप्रवक्ष्यामि रहस्यं परमाद्भुतं ।\n\nयथातरंति मनुजा दुःखो दधि परिप्लुता ।।\n\nअपमृत्युशताक्रान्ता जरादारिद्र्यसंयुता ।\n\nआधिव्याधिभयोद्विग्ना पापौघैर्विनिपीडिताः ।।\n\nमुच्यन्ते तु यथा सर्वे पूर्वोक्तैर्मारणैः पृये ।\n\nत्रिविधं तदुपायं तु स्थूलं सूक्ष्मं परं च यत् ।।\n\n१३अ)\n\nस्थूलं च यजनं होमं जप ध्यानं समौद्रकं ।\n\nमंत्राणि संपुटादीनि मंत्रराट् कुरुते भृशं ।।\n\nसूक्ष्मं चक्राभियोगेन कलानाद्यादयेन च ।\n\nपरं सर्वात्मकं देवं मोक्षदं मृत्युजिद् भवेत् ।।\n\nयदा मृत्युभया घ्रातं कालेन कलितं पृये ।\n\nदृष्टस्तत्प्रतिघानार्थममृतेशं यजेत् तदा ।।\n\nसर्वश्वेतोपचारेण पूर्वोक्तेन विधानतः ।\n\nयस्य नामं समुदिश्य पूजयेत् मृत्युजिद् विभुः ।।\n\nमृत्योरुत्तरते शीघ्रं सत्यं मेनानृतं वचः ।\n\nसितशर्कर या युक्तो घृतक्षीर प्लुतैस्तिलैः ।।\n\nपुण्यदार्विधने वह्नौ कुंडे वृत्ते त्रिमेखले ।\n\nमहारक्षा विधानेन यस्य नामांकितो हुनेत् ।।\n\nमहाशक्तिर्भवेत् क्षिप्रं गतस्यापि यमालयं ।\n\n१३ब्)\n\nअथवा शर्करायुक्तं पयसा केवलेन तु ।\n\nहोमान्मृत्युंजये च्छीघ्रं मृत्युंजिन्नात्रसंशयः ।।\n\nसुगंधघृतहोमेन क्षीरवृक्षमये नले ।\n\nजुहुयान्नाशयेन्मृत्युं मृत्युजिन्नात्रसंशयः ।।\n\nक्षीरवृक्षसमिद्धो वा ज्वरं नाशयते क्षणात् ।\n\nतिलतंडुलमक्षीक आज्यंक्षीरसमन्वितं ।।\n\nएष पंचामृतो होम सर्वदुष्ट निवारणं ।\n\nगुग्गुलांगुलिकाभिश्च त्र्यक्ताश्च शक्रमात्रया ।।\n\nहोमात्पुष्टिर्भवत्याशु क्षीणदेहस्य सुव्रते ।\n\nयदा व्याधिशा कीर्णा ह्यबलो दृश्यते नरः ।।\n\nतदा तु संपुटी कृत्य नामजप्त्वा विमुच्यते ।\n\nयं यं मंत्रं जपेद् विद्वानमृतीशेन संपुटं ।।\n\nस तस्य सिद्ध्यते क्षिप्रं भाग्यहीनोपि यो भवेत् ।\n\nक्षीणगात्रस्य देवेशि भेषजं मंत्रसंपुटं ।।\n\nदीयते तत्क्षणा देवि सपुष्टिं लभते बली ।\n\n१४अ)\n\nहृत्पद्ममध्यगं जीवंच्चंद्रसंपुटमध्यगं ।\n\nसाध्यर्णरोषितं कृत्वा मृत्युरुन्तरते भृशं ।।\n\nसाध्यर्ण रोधितं नित्यं ध्यायेद् देहं स योगवित् ।\n\nसर्वव्याधिविनिर्मुक्तो सभवेन्नात्रसंशयः ।।\n\nक्षीरोदमध्यपद्मस्थं अमृतोर्मिभिराकुलं ।\n\nऊर्द्ध्वाधः शक्तिरुद्धं तु साध्यर्णसंपुटीकृतं ।।\n\nयो ध्यायति सदृष्टात्मा ह्यात्मनस्य परस्य वा ।\n\nसबाह्याभ्यन्तरं शुभ्रं स्वधापूरितविग्रहणं ।।\n\nअमुद्विग्नमनायश्च सर्वभोगैः प्रमुच्यते ।\n\nरोचना कुंकुमेनैव क्षीरेण च समन्वितं ।।\n\nसितपद्मेष्ट पत्रे तु मध्यसाध्यं निरोधितः ।\n\nसर्वव्याधि पराक्रान्तं चंद्रमंडलवेष्टितं ।।\n\nचतुष्कोणे पराक्रान्तो वज्रभृद्वज्ररोधितः ।\n\nमुच्यते नात्रसंदेहो सर्वव्याधि प्रपीडितः ।।\n\nषोडशारे महापद्मे षोडशस्वरभूषिते ।\n\nआद्यन्तमंत्ररोधेन साध्यनामं विलेखयेत् ।।\n\nजीवान्तं सावमध्यस्थं वर्णांतांतेन रक्षितं ।\n\n१४ब्)\n\nप्रत्यर्णममृतीशेन संपुटि त्वानुसर्वतः ।\n\nमध्ये दलेषु सर्वेषु शशिमंडलमध्यगं ।।\n\nबाह्ये तु द्विगुणं पद्मं कादिसान्तं क्रमेण तु ।\n\nपूर्ववत् तु लिखेन्मंत्री प्रतिसाध्यर्ण रोधितं ।।\n\nवर्णे तदनु साध्यस्य नामबाह्येर्कमंडलं ।\n\nपुरंदर पुरे पश्चात् समन्तात् परिवारयेत् ।।\n\nश्वेतचंदनयुक्तायां रोचनाक्षीरयुक्तया ।\n\nलिखित्वा मंत्रवाजानां कर्पूरक्षोदधूसरं ।।\n\nमहारक्षाविधानं तु सुखसौभाग्यदायकं ।\n\nएतच्चक्र महादेवि सितपुष्पैः प्रपूजयेत् ।।\n\nसर्वश्वेतोपचारेण मधुमध्ये निधापयेत् ।\n\nअनेनैव विधानेन सप्ताहान् मृत्युजिद् भवेत् ।।\n\nराजरक्षाविधानं तु भूभृतामप्रकाशयेत् ।\n\nसंग्रामकाले वरदं ऋपुदर्पापहं भवेत् ।।\n\nशिवादिनवतत्वानि प्रत्येकं शशिमंडले ।\n\nमध्ये पूर्वादिमीशान्तं अमृतीशेन मंत्रवित् ।।\n\nयदा व्याधि शताक्रान्ता अपमृत्युभिरेव च ।\n\n१५अ)\n\nतदा श्वेतोपचारेण पूज्यं क्षीरघृतेन च ।।\n\nतिलैः क्षीरसमिद्भिर्वा होमाच्छान्तिं समश्नुते ।\n\nएवसंपूज्य कुंभे तु सर्वौषधि समन्वितः ।।\n\nसितगर्भमये शुभ्रे रन्नगर्भांबुपूरिते ।\n\nसर्वमंगलघोषेण शिरसि ह्यभिषेचयेत् ।।\n\nसमुच्यतेन संदेहो सर्वव्याधि प्रपीडितः ।\n\nध्यात्वा परामृतं नित्यं नित्योदितमनामयं ।।\n\nप्रकृद्यान्तस्सममृतं अवतार्य पराशिवान् ।\n\nचतुर्णवामृताधार नवधान च पूरितं ।।\n\nशतार्द्धक्षोभिता नित्यं षट्पंचैक समन्वितं ।\n\nअनन्ताधारगंभीरं अष्टत्रिंशविभूषितं ।।\n\nपंचभिर्वा प्रसिद्ध्यर्थं पूर्णन्तेन निरुन्तरं ।\n\nएवं ध्यानपरो यस्तु सबाह्याभ्यन्तरामृतं ।।\n\nविक्षोभ्यकलशं मूर्द्ध्नि दैशिको मंत्र तत्परः ।\n\nअनुग्रह सदावस्थस्त्वभिषिंचेत् प्रयत्नतः ।।\n\nसमुच्यतेन संदेहो संसाराद्दुरति क्रमात् ।\n\nआयुर्बलं यशः कीर्ति धृतिर्मेधा यशः श्रियः ।।\n\n१५ब्)\n\nसर्वं प्रवर्द्धते यस्य भूभृतोराज्यमुत्तमं ।\n\nदुःखान्वितो विदुःखस्तु व्याधिमान्निमुजो भवेत् ।।\n\nबंध्यापि लभते पुत्रं कन्या तु पतिमावहेत् ।\n\nययत्समीहते कामं तं तं तस्य ध्रुवं भवेत् ।।\n\nअभिषेकस्य माहात्म्यं विधान विहितस्य च ।\n\nकथितं ते मया देवि पूजनं हितकाम्यया ।।\n\nअन्यशास्त्रोपचारेण सर्वशान्त्यारहो भवेत् ।\n\nएवं स्थूलविधानं तु सूक्ष्मं चैवाधुना शृणु ।।\n\nइति सर्वस्रोतसंग्रहसारे मृत्युजिदमृतेशविधाने स्थलधिकार षष्ठमः \n\nपटलः ।।\n\nईश्वर उवाच ।।\n\nअतः परं प्रवक्ष्यामि ध्यानं सूक्ष्ममनुत्तमं ।\n\nऋतु षष्ट्य स्वराधारं त्रिलक्षं व्योमपंचकं ।।\n\nग्रंथिद्वादशसंयुक्तं शक्तित्रयसमन्वितम् ।\n\nधामत्रय पथाक्रान्तं नाडित्रयसमन्वितं ।।\n\nज्ञात्वा शरीरं सुश्रोणि दशनाडि पथानुगं ।\n\n१६अ)\n\nद्वासप्तति सहस्रैस्तु सप्तकोट्यार्द्धसंयुतं ।\n\nनाडिवृंदैः समाक्रान्तं अनले व्याधिभिः कृतं ।।\n\nसूक्ष्मध्यानामृतेनैव परेणैवोदितेन तु ।\n\nआप्यायं कुरुते योगी आत्मानोथ परस्य वा ।।\n\nदिव्यदेहस्तु भवति सर्वव्याधिविवर्जितः ।\n\nयत् स्वरूपं स्वसंवेद्यं स्वस्थस्वव्याप्ति संभवं ।।\n\nस्वोदिता तु पराशक्ति स्वस्था तद्गर्भगः शिवः ।\n\nतां वद्वेन्मध्यमे प्राणे प्राणापानांतरे ध्रुवं ।।\n\nअहं भूत्वा ततो मंत्रं तत्स्थं तच्चक्रगं ध्रुवं ।\n\nस्वोदितेन वरारोहे स्पंदनं स्पदनेन तु ।।\n\nकृत्वा तदभिमानं तु जन्मस्थाने निधापयेत् ।\n\nभावभेदेन तत्स्थानाम्मूलाधारे प्रयोजयेत् ।।\n\nनादसूच्याप्रयोगेन वेधयेत् सूक्ष्मयोगतः ।\n\nआधारः षोडशं भित्वा ग्रंथिद्वादशकं तथा ।।\n\nमध्यनाडिपथारूढो वेधयेत् परमं ध्रुवं ।\n\nतत्प्रविष्टस्तदा भूत्वा तत्समो व्यापकः शिवः ।।\n\nसर्वामयपरित्यागान्निष्कलं क्षोभ्यशक्तितः ।\n\n१६ब्)\n\nपुनराप्यायतेनैव मार्गेण हृदयान्तरं ।\n\nतत्र प्रविष्टमात्रस्तु ध्यानालब्धं रसायनं ।।\n\nविश्राम्या तु भवं प्राप्य तस्मात् स्थानात् प्रवाहयेत् ।\n\nसर्वं तदमृतं वेगान् सर्वत्रैव निरोधयेत् ।।\n\nअनन्तनाडि भेदेन ह्यनन्तामृतमुत्तमं ।\n\nअनन्त ध्यानयोगेन परिपूर्यस्वकंपुरं ।।\n\nभुक्त्वा जरामरस्तद्वत् सबाह्याभ्यन्तरं प्रिये ।\n\nएवं मृत्युजितात् सर्वं सूक्ष्मनादेन पूरितं ।।\n\nतदासौ सिद्ध्यते क्षिप्रं सत्यं देवि न चान्यथा ।\n\nजन्मस्थानं समाशृत्य स्पंदस्थं मध्यमां कलां ।।\n\nतत्स्थं कृत्वा तदात्मानं कालाग्निं तु समाश्रयेत् ।\n\nगत्वा गृहीत विज्ञानं वीर्यं तत्रैव निक्षिपेत् ।।\n\nतद्वीर्यात् परमां शक्तिं क्रियाख्या मध्यमोदिता ।\n\nविज्ञानेनोर्ध्वतो भिन्ना ग्रंथिभेदेन चेच्छया ।।\n\nमूलस्पंदं समाशृत्य त्यक्त्वा बाहु द्वयं ततः ।\n\nप्रथ?मार्गप्रवाहेन सुषुम्नाख्यं समाश्रयेत् ।।\n\n१७अ)\n\nतदेवाशृत्य विरमेत् तत् सर्वेंद्रिय गोचरे ।\n\nतदा प्रत्यस्तमे नैव विज्ञानेनोर्द्धतः क्रमात् ।।\n\nब्रह्मादि कारणानां तु त्यागं कृत्वा शनैःशनैः ।\n\nषष्ट्यांशक्तिमतः प्राप्य कुंडलाख्यां निरोधिकां ।।\n\nमायादि ग्रंथिभेदेन हृद्यादौव्यमपंचकं ।\n\nजन्ममूले समयाख्या ग्रंथिजन्मनि पाशतः ।।\n\nब्रह्माविष्णुस्तथा रुद्र ईश्वरश्च सदाशिवः ।\n\nकारणस्था तु पंचैवं ग्रंथादौ समुदाहृतं ।।\n\nइंदिकाख्या तु या ग्रंथिर्विमार्गेस्तन्मना तु सा ।\n\nतदूर्द्ध्वं दीपिका चैव तदूर्धे चैव वै दधी ।।\n\nनादाख्या तु महाग्रंथि शक्तिग्रंथिस्त्वतः परम् ।\n\nग्रंथिर्द्वादशकं भित्वा प्रविशेत् परमं शिवं ।।\n\nब्रह्माणं च तथा विष्णुं रुद्रं चैवेश्वरस्तथा ।\n\nसदाशिवं तथा शक्तिं शिवस्थानं प्रभेदयेत् ।।\n\nखमनंतं तु जन्माख्ये नाभौ व्योम द्वितीयकं ।\n\nतृतीयं तु हृदि स्थाने चतुर्थीं चंद्रमध्यतः ।।\n\nनादाख्यं तु समुद्दिष्टं षट्चक्रमधुनोच्यते ।\n\n१७ब्)\n\nजन्माख्यं नाडिचक्रं तु नाभौ मायाख्यमुत्तमं ।\n\nहृदिस्थं योगिचक्रं तु ता ईलुस्थं भेदनं स्मृतं ।।\n\nविंदुस्थं भेदचक्रं च नादस्थं शान्तमुच्यते ।\n\nपूर्वोक्तानि च सर्वाणि ज्ञानशूलेन भेदयेत् ।।\n\nआक्रम्याधार जन्माख्यं तन्मूलं पीडयेच्छनैः ।\n\nतस्याधारस्य सुश्रोणि पर्यायाच्छृण्वतः परं ।।\n\nजन्मस्थानं तु कूर्माख्यं कूमाख्यं स्थानपंचकं ।\n\nमत्स्योदरं तथैवं हि मूलाधारं तदुच्यते ।।\n\nतस्मात् तां खेचराख्यां तु मुद्रां विंदेत योगवित् ।\n\nमुद्राया तु तदा देवि आत्मा वै मुद्रितो यदा ।।\n\nतदा चोर्ध्वं तु विचरेद्विज्ञाने नोर्ध्वतः क्रमात् ।\n\nविद्व्याद्भिंद्यात्परं यावत् स्थानं सुरवरार्चितं ।।\n\nतस्थानं देवि संप्राप्य योगिनी समरसी भवेत् ।\n\nनिष्कलं भावमापन्नो व्यापकः परमः शिवः ।।\n\nएवं भूत्वा समं सर्वं निस्पंदं सर्वतोदित ।\n\nततः प्रवर्तते शक्तिर्लक्षहीना निरामया ।।\n\n१८अ)\n\nइच्छामात्रविनिर्दिष्टा ज्ञानरूपा क्रियात्मिका ।\n\nएका सा भावभेदेन तस्य भेदेन संस्थिता ।।\n\nखेचरी मुद्रया पूर्य शक्त्यन्तं तत्र सर्वतः ।\n\nयावच्चनोदितश्चंद्रस्तावन् शून्यं निरंजनं ।।\n\nभावग्राह्यसमाकीर्णं सर्वावस्थोज्झितं परं ।\n\nव्यापकं परमेशानं अनौपम्य मनामयं ।।\n\nभवन्ति योगिनस्तत्र तदारूढा वरानने ।\n\nसा योनिः सर्वदेवानां शक्तीनां व्याप्यसर्वतः ।।\n\nअग्नीषोमात्मिका योनि तस्मात् सर्वं प्रवर्तते ।\n\nतत्र संग्रंथिता मंत्रा त्राणवन्तो भवन्ति ते ।।\n\nसर्वेषां चैव संहारं तदेव परमं पदं ।\n\nतस्मात् प्रवर्तते सृष्टि विक्षोभ्य परमं शिवं ।।\n\nअनौपम्यामृतं प्राप्य बिंदुं विक्षोभ्य लीलया ।\n\nचंद्रोदयं तथा ख्यातं परमामृतमुत्तमं ।।\n\nवहलामृतकल्लोल अनन्तं तत्र संस्मरेत् ।\n\nतस्मात् प्राप्यामृतं शुभ्रं स्वशक्त्या चैव कर्षयेत् ।।\n\nमध्यमार्गेण सुश्रोणि कारणानि प्रभेदयेत् ।\n\nआप्यायनं प्रकुर्वीत स्थाने स्थानेप्यनुक्रमात् ।।\n\n१८ब्)\n\nयावद्ब्रह्मपदं प्राप्तं तस्मादाप्याययेदधः ।\n\nजन्मस्थान पदा चैव कालाग्नौ च प्रचक्रमेत् ।।\n\nतदा पूर्यसमतां तु परिपूर्णं स्मरेत् पुनः ।\n\nसुषुम्नामृतेनाखिलं तु परिपूर्णं विभावयेत् ।।\n\nअनन्त नाडिभिस्तत्र रोमकूपैः समन्ततः ।\n\nनिष्क्राम्य व्यापको भूत्वा खमृतोर्मि भिराकुलं ।।\n\nअमृतार्णवसंरूढो मज्जन्तममृतार्णवे ।\n\nतदूर्धे ह्यमृतार्णं तु प्रद्रुतं व्यापकं शिवं ।।\n\nएवं समरसी भूत्वा ह्यमृतं सर्वतो मुखं ।\n\nइच्छाज्ञानक्रियारूपं शिवमात्मस्वकं विभुम् ।।\n\nनिरामयमनुप्राप्य स्वानुभूतं विभावयेत् ।\n\nअमृतेश पदं सूक्ष्मं संप्राप्ये वामृती भवेत् ।।\n\nतदासौ ह्यमृती भूत्वा मृत्युजिन्नात्रसंशयः ।\n\nकालजित् सुभगो वीरो मृत्युस्तस्य न बाधते ।।\n\nकालस्य वंचनं सूक्ष्मं मया ते प्रकटीकृतं ।\n\nन कस्य चिन्मया ख्यातं त्वदृते भक्तिवत्सले ।।\n\n१९अ)\n\nइति अमृतेशविधाने सूक्ष्मध्यानाधिकारः सप्तमः पटलः ।।\n\nभगवानुवाच ।।\n\nअथ मृत्युंजय नित्यं परचैवाधुनोच्यते ।\n\nयं प्राप्य न निवर्तन्ते संसारे तृविधे प्रिये ।।\n\nयोगी सर्वगतो भाति सर्वदृक् सर्वकृच्छिवः ।\n\nतमहं कथयिष्यामि यस्मादन्यन्न विद्यते ।।\n\nयं प्राप्यते तन्मयत्वेन भवते ह्यजरामरः ।\n\nपन्नवाग्वदते नित्यं यन्न दृश्येत चक्षुषा ।।\n\nयन्न संश्रूयते कर्णैर्भासायश्च न जिघ्रति ।\n\nन चार्द्धं(?) स्वादयते जिह्वा न स्पर्शेत त्वगिंदृयं ।।\n\nन चेतसा चिन्तनीयं सर्ववर्ण रसोज्झितं ।\n\nसर्ववर्ण रसैर्युक्तमप्रमेयमतींद्रियं ।।\n\nयं प्राप्ययोगिनो देवि भवन्ति ह्यजरामराः ।\n\nतदभ्यासेन महता वैराग्येन परेण च ।।\n\nरागद्वेषपरित्यागा लोभमोहक्षयात् प्रिये ।\n\nमदमात्सर्य संत्यागान्मानगर्वतमोज्झितान् ।।\n\nलभते शाश्वतो नित्यं शिवमध्ययमुत्तमं ।\n\n१९ब्)\n\nनिमिषोन्मेषमात्रं तु यदि चैलोपलभ्यते ।\n\nततः प्रभृति मुक्तोसौ न पुनर्जन्ममाप्नुयात् ।।\n\nअष्टांगेन तु योगेन प्राप्नुयानान्यथा क्वचित् ।\n\nसंसारे विरतिर्नित्यं यमः परमुदाहृतः ।।\n\nभावना तु परे तत्वे नित्यं नियम उच्यते ।\n\nमध्यमप्राणमाश्रित्य प्राणापानपथान्तरं ।।\n\nआलंव्यज्ञानशक्तिं च तत्स्थं चैवासनं भवेत् ।\n\nप्राणादि स्थूल भावं तु त्यक्त्वा सूक्ष्मं पथांतरं ।।\n\nसूक्ष्मातीतं तु परमं स्पंदनं लभ्यते यतः ।\n\nप्राणायामसमुद्दिष्टो यस्मान्न च्यवते मनः ।।\n\nशब्दादि गुणं वृत्तिर्या चेतसा ह्यनुभूयते ।\n\nत्यक्त्वा तां परमं धाम प्रविशेत् तत् स्वचेतसा ।।\n\nप्रत्याहारमिति प्रोक्तं भवपाशनिकृन्तनं ।\n\nधीर्गुणात्समतिं क्रम्य निर्गुणं चाव्ययं विभु ।।\n\nध्यात्वा ध्येयं स्वसंवेद्यं ध्यानं तच्च विदुर्बुधाः ।\n\nधारणा परमात्मानं धार्यते येन सर्वदा ।।\n\nधारणा सा विनिर्दिष्टा भववंधविनाशनी ।\n\n२०अ)\n\nसमस्सर्वेषु भूतेषु आधारं चिन्तविग्रहं ।\n\nसमाधानमिति प्रोक्तमन्यथा लोकदांभिकं ।।\n\nस्वपरस्थेषु भूतेषु जगत्यस्मिन्समानधीः ।\n\nशिवोहम द्वितीयोहं समाधिस्स परस्मृत ।।\n\nसम्यक् स्वरूपं संवेद्यं संविद्रूपं स्वभावजं ।\n\nस्वसंवेद्यं स्वरूपं च समाधानं परं विदुः ।।\n\nराशिभ्यां विज्जडाभ्यां च विचार्य निपुणं पदं ।\n\nयदेवं शाश्वतं रूपं समाधानं तु तं विदुः ।।\n\nएवमष्टांग योगेन स्वभावस्थं परं ध्रुवं ।\n\nदृष्ट्वांवचयते कालं ममृतेशं परं विभुं ।।\n\nमृत्युजित् स भवेद् देवि न कालः कलयेच्च तं ।\n\nतत्त्व षट्तृंश तस्त्यागाद्भूवनानंत्यवर्जनात् ।।\n\nएकाशीति पदोर्ध्वं वै वर्णपंचाशतः परं ।\n\nव्यापकं सर्वतंत्रेषु सर्वेष्वेव हि जीवनं ।।\n\nअष्टातृंशत्कलोर्ध्वे तु सर्वान्तस्सर्वमध्यगः ।\n\nआदि मध्यं न चैवान्तं लभ्यते यस्य कस्यचित् ।।\n\nतम प्रमेयमतुलं प्राप्यसर्वं न विद्यते ।\n\nयेनैकेन जगत्सर्वं मरमेयेन पूरितं ।।\n\n२०ब्)\n\nतं ज्ञात्वा मुच्यते क्षिप्रं घोरात् संसारबंधनात् ।\n\nतत्वत्रयविनिर्मुक्तं शाश्वतं ह्यचलं ध्रुवं ।।\n\nदिव्येन योगमार्गेण दृष्ट्वा भूयो न जायते ।\n\nसर्वेंद्रियविनिर्मुक्तं विश्वरूपमनामयं ।।\n\nपरमात्मस्वरूपं तु सर्वोपाधिविवर्जितं ।\n\nचैतन्यमात्मनोरूपं सर्वशास्त्रेषु कथ्यते ।।\n\nनिर्मलं न भवेद् देवि यावच्छक्त्या न शोधितं ।\n\nदीक्षा ज्ञानाग्निना शोध्यमात्मानं चैव निर्मलं ।।\n\nये विंदंति न चैवान्यं विंदन्ति परमं पदं ।\n\nतेनात्मोपासकाश्चैव गच्छन्ति परमं शिवं ।।\n\nयदा तु परमाशक्तिस्सर्वज्ञादिषु गुणान्विता ।\n\nआपादादि विकासिन्या न विकाम्येति निर्मला ।।\n\nयावन्न निर्मलो ह्यात्मा बद्धः शैवे तदुच्यते ।\n\n२१अ)\n\nयत्रस्थः पुरुषः सर्वं वेत्यतीतमनागतं ।\n\nसन्नियम्येंदृयग्रामं तत्तत्वं शक्तिलक्षणं ।।\n\nयत्र यत्र भवेदिच्छा ज्ञानं वापि प्रवर्तते ।\n\nकृयाकृत्य स्वरूपा वा तत्तत्वं शक्ति लक्षणं ।।\n\nव्यापकस्य सतो देवि चिद्रूपस्यात्मनः शिवान् ।\n\nप्रसरत्यद्भूतानंदा सा शक्तिः परमाद्भूता ।।\n\nविप्रसार्यतवात्मानं सर्वज्ञादि गुणैर्गुणी ।\n\nसाभासः कथ्यते देवि शिवः परमकारणः ।।\n\nसर्वज्ञः परितृप्तश्च यश्च बोधो ह्यवादिमान् ।\n\nस्वतंत्रो ह्यप्रलुप्तश्च यश्च वानन्तशक्तितः ।।\n\nशक्तिमान् गुणभेदेन सगुणान्विंदते गुणी ।\n\nपृथग्भेदविभेदेन नानात्वं विचरेदिह ।।\n\nसर्वाभास इति प्रोक्तो निराभासस्तु कथ्यते ।\n\n२१ब्)\n\nनाहमस्ति न चैदान्यो(?) निराभासो यथा भवेत् ।\n\nसावस्था परमा प्रोक्ता शिवस्य परमात्मनः ।।\n\nनाहमस्ति न चान्योस्ति ध्येयं चात्र विद्यते ।\n\nआनंदपदसंलीनं ज्ञानं समरसी गतं ।।\n\nनोर्ध्वे ध्यानं प्रयुंजीत नाधस्तान्न च मध्यतः ।\n\nनाग्रतः पृष्ठतः किंचित् पार्श्वयोरुभयोरपि ।।\n\nनान्तः शरीरसंस्थं तु न बाह्ये भावयेत् क्वचित् ।\n\nनाकाशे बध्यते लक्षं नाधो दृष्टिं निवेशयेत् ।।\n\nन चक्षुर्मीलनं किंचि न किंचि दृष्टि बंधनं ।\n\nअवलंबं निरालंबं सावलंबं न भावयेत् ।।\n\nनंदृयाणि भूतानि शब्दस्पर्शरसादिना ।\n\nसर्वं त्यक्त्वा समाधिस्थः केवलन्मयो भवेत् ।।\n\nसावस्था परमा प्रोक्ता शिवस्य परमात्मनः ।\n\nनिराभास पदे तं तु तं प्राप्य विनिवर्तते ।।\n\nएवं भावितमात्मानमात्मनो भावना बलात् ।\n\nस भवेत् परमं शान्तं शिवमत्यंत निर्मलं ।।\n\nतदेक तत्वं सर्व च भवते मृत्युजिच्छिवं ।\n\n२२अ)\n\nस चामृतीशं परमं तृतीयं पदमुत्तमं ।\n\nआख्यातं तव देवेशि किमन्यत् कथयामि ते ।।\n\nएवं मृत्युजितात् सर्वं व्याप्तं ज्ञात्वा विमुच्यते ।\n\nसर्वकाले तु कालस्य वंचनं कथितं पृये ।।\n\nएवं तु त्रिविधं देवि मयाते प्रकटीकृतं ।\n\nकालस्य वंचनं नाम योगं परमदुर्लभं ।।\n\nअनेनाभ्यासयोगेन मृत्युजिद्भवते नरः ।\n\nअनेनैव तु योगेन लोकानुग्रहकाम्यया ।।\n\nमृत्युजिद्भवते योगी सर्वप्राणिषु सर्वदा ।\n\nएवं मृत्युंजयं ख्यातं शाश्वतं परमं ध्रुवं ।।\n\nअस्मात् परतरं नास्ति सत्यमेतदुदाहृतं ।\n\nयत्परामृतरूपं तु त्रिविधं चोदितं मया ।।\n\nतदभ्यासाद् भवे जंतुरात्मनोपि परस्य वा ।\n\nअमृतीश समोदेवि मृत्युजिन्नात्रसंशयः ।।\n\nयेन येन प्रकारेण यत्र यत्रैव संस्मरेत् ।\n\nतेन तेन प्रकारेण स योगीकालजिद्भवेत् ।।\n\nयत्र यत्र स्थितो वापि येन येन व्रतेन च ।\n\n२२ब्)\n\nयेन येन हि योगेन भावभेदेन सिद्ध्यति ।\n\nतदेकं बहुधा देवि विध्यातं वै सिद्धिदं भवेत् ।।\n\nद्वैताद्वैते विमिश्रे वा एकवीरेथयामले ।\n\nसर्वस्सर्वप्रकारेण सर्वथा सिद्धो भवेत् ।।\n\nचिन्तरन्तं यथा लोके चिन्तितार्थ फलप्रदं ।\n\nतथैषमंत्रराजस्तु चिन्तितार्थविधायकः ।।\n\nमंत्राणां सप्तकोटीनां मालयः परमो बली ।\n\nभावहीनास्तु ये मंत्रा शक्तिहीनास्तु कीलिताः ।।\n\nवर्णमात्रविहीनास्तु गुर्वागमनविवर्जिताः ।\n\nभ्रष्टाम्नायविहीनायेप्यागमोज्झितविघ्निताः ।।\n\nन सिद्ध्यन्ति यथा देवि जप्त्वा यष्ट्वा सहस्रशः ।\n\nअसिद्धा ऋपवो ये च सर्वशंकाविवर्जिताः ।।\n\nआद्यन्तसंपुटे नैव साध्यर्णेन तु रोदिताः ।\n\nमंत्रेनानेन देवेशि अमृतीशेन दीपिताः ।।\n\nसिद्ध्यन्ति ह्यप्रयत्नेन यष्टाजप्ता न संशयः ।\n\nध्याता सर्वप्रदा देवि भवन्तेनानृतं वचः ।।\n\n२३अ)\n\nइति ते सर्वमाख्यातं रहस्यं परमं पृये ।।\n\nइति सर्वस्रोतसंग्रहसारे मृत्युजिदमृतीशविधाने कालवंचनो नामाष्टमः \n\nपटलः ।।\n\nश्रीदेव्युवाच ।।\n\nश्रुतं मया महादेव माहात्म्यं मंत्रनायकं ।\n\nअधुना श्रोतुमिच्छामि यदुक्तं विधुना मम ।।\n\nसर्वागमविधानेन भावभेदेन सिद्धिदं ।\n\nवामदक्षिणसिद्धान्त सौरवैष्णववैदिके ।।\n\nयथेष्टसिद्धिदो देवो यथेष्टाचरयोगतः ।\n\nतदाख्या हि सुरेशान चिन्तारन्तफलोदयं ।।\n\nभगवानुवाच ।।\n\nशृणु सुंदरि तत्वेन परमार्थं वदामि ते ।\n\nअमृतीशविधानेन मृत्युजित् कथितं मया ।।\n\nतदेव परमं देवि शिवं सूक्ष्ममनामयं ।\n\nस्वभावतत्समुद्दिष्टं व्यापकं शाश्वतं ध्रुवं ।।\n\nन तस्य रूपं वर्णं वा परमार्थ वदामि ते ।\n\nयस्मात् सर्वगतं देवं सर्वागममयं शुभं ।।\n\nव्यापकं सर्वमंत्राणां सर्वसि * फलप्रदं ।\n\nनिर्मलं स्फटिकं यद्वत् तं तु प्रोक्तं सितादिकं ।।\n\n२३ब्)\n\nप्रतिचिंचेतसर्वत्रये नयेन हिरंजितः ।\n\nतत्तदर्शयतीत्येवं नस्त्व? भावेन रंजितं ।।\n\nयथा तथैव देवेशि सर्वागम नियोजितः ।\n\nफलं ददाति सर्वेषां साधकानां हि सर्वतः ।।\n\nतस्मात् स्रोतः सुसर्वेषु चिन्तामणिरिवोज्वलः ।\n\nभावभेदेन वै ध्यातस्सर्वकामफलप्रदः ।।\n\nशिवस्सदाशिवश्चैव भैरवस्तुंबुरुस्तथा ।\n\nसोमसूर्यस्वरूपेण वह्निरूपधरोविभुः ।।\n\nयतो ज्ञानमयं देवं ज्ञेयं च बहुधा स्थितं ।\n\nनियंत्रितानां बद्धानां त्राणन्तन्नेत्र मुच्यते ।।\n\nमृत्योरुन्तारयेद् यस्मात् मृत्युजितेन बोध्यते ।\n\nअमृतत्वंदयत्ये(?) तदमृतीश इति स्मृतः ।।\n\nएवं सर्वगतो देवो बहूरूपो मणिर्यथा ।\n\nसर्वैचाराधितो देवि स्वसिद्धफलवांछया ।।\n\nसर्वेषां फलदो देव प्रार्थितार्थविधायकः ।\n\n२४अ)\n\nतस्माद्भावानुरूपेण साधकस्साधने स्थितः ।\n\nयेन येनैव भावेन तस्य तत्फलदो भवेत् ।।\n\nयत्सदाशिवरूपेण सदा ध्यायति साधकः ।\n\nसदाशिव तनुस्तस्य भवते परमेश्वरि ।।\n\nसर्वसाधारणो ह्येष सर्वानुग्रहकारकः ।\n\nसद्यो वामो ह्यघोरश्च पुरुषेशानविग्रहः ।।\n\nअनेन हृदयादीनिन्यस्तव्यानि वरानने ।\n\nअनेनैव तु मंत्रेण स्वासनं परिकल्पयेत् ।।\n\nचंद्रार्बुदप्रतीकाशं हि माद्रिनिचयोपमं ।\n\nपंचवक्त्रं विशालाक्षं दशबाहुं त्रिलोचनं ।।\n\nनागयज्ञोपवीतं तु व्याघ्रचर्मांबरच्छदं ।\n\nबद्धपद्मासनासीनं सितपद्मोपरिस्थितं ।।\n\nत्रिशूलमुत्पलं वाणमक्षसूत्रं च मुद्गरं ।\n\nदक्षिणेषु कारेष्वेवं वामेष्वेवमतः परं ।।\n\nखेटकादर्षचापोग्रं मातुलुंगं कमंडलुं ।\n\n२४ब्)\n\nचंद्रार्द्धमौलिनं देवमापीतं पूर्ववक्त्रतः ।\n\nदक्षिणं कृष्णन्तीमोग्रं दंष्ट्रालंबिकृताननं ।।\n\nकपालमालाभरणं जगत्संत्रासकारकं ।\n\nपश्चिमं हिमकुंदाभं वामं रक्तोत्पलं प्रभं ।।\n\nऊर्ध्ववक्त्रं महेशानि स्फटिकाभं विचिन्तयेत् ।\n\nएवं ध्यात्वा तु देवेशं पूजयेद् विधि पूर्वकं ।।\n\nस्वमूर्तौ स्थंडिले लिंगे जले वा कमलोपरि ।\n\nईशानाद्यादि सद्यान्ता स्वदिक्षु प्रतिपूजयेत् ।।\n\nआग्नेयया हृदादीनि न्यस्त्वा पूज्यान्विधानतः ।\n\nतदा सिद्ध्यत्य संदेहः सत्यमेतद् ब्रवीमिते ।।\n\nइति मृत्युजिदमृतीशविधाने सदाशिवाधिकारो नाम नवमः पटलः ।।\n\nभगवानुवाच ।।\n\nअथेदानीं प्रवक्ष्यामि भैरवागम भेदितं ।\n\nभिन्नांजन वयप्रख्यं कल्पान्त दहनात्मकं ।।\n\nपंचवक्त्रं शवारूढं दशबाहुं भयानकं ।\n\nक्षपामुखं घोरतरं गर्जं तं भीषणस्वरं ।।\n\n२५अ)\n\nदंष्ट्राकरालवदनं भृकुटीकुटिले क्षणं ।\n\nसिंहचर्मपरीधानं व्यालहारैर्विभूषितं ।।\n\nकपालमालाभरणं दारितास्यं महातनुं ।\n\nगजत्वाघ्राच्चत(?) तनुं शशांककृतशेखरं ।।\n\nकपालखट्वांगधरं खड्ग खेटकधारिणं ।\n\nपाशांकुशधरं देवं वरदाभय पाणिनं ।।\n\nवज्रहस्तां महावीरं परश्वायुधपाणिमं ।\n\nभैरवं पूजयित्वा तु तस्मात् संगगतां स्मरेत् ।।\n\nप्रलयाग्नि समाकारां लाक्षासिंहरसप्रभां ।\n\nऊर्ध्वकेशां महाकायां विकरालां सुभीषणां ।।\n\nमहोदरीं पंचवक्त्रां नेत्रत्रयविभूषिता ।\n\nनखरालां कोटराक्षीं मुंडमालाविभूषितां ।।\n\nभैरवोक्त भुजां देवो भैरवायुधधारिणीं ।\n\nइच्छाशक्तिरितिख्यातां स्वच्छंदोत्संगगामिनीं ।।\n\nअघोरेश्वरीति विख्यातांमीदृग्रूपधरां स्मरेत् ।।\n\nसर्वतंत्रेषु या प्रोक्ता प्रच्छन्ना न स्फुटीकृता ।\n\nममाशयो(?) ततो(?) नाभि लक्षितो भुवि दुर्लभः ।।\n\n२५ब्)\n\nव्याधि ग्रहणाद्येषु(?) पद्मनेषु(?) क्षय हेतवे ।\n\nगोब्राह्मणेषु रक्षार्थं शान्तिपुष्टौ सदा यजेत् ।।\n\nअथवा हेमकुंदेंदु मुक्ताफलसमद्युतिं ।\n\nचंद्रकोटिसमप्रख्यं स्फटिकाबलसन्निभं ।।\n\nकल्पान्त दहनप्रख्यं जपाकिंशुकसन्निभं ।\n\nसूर्यकोटिसमाकारं रक्तं वा तमनुस्मरेत् ।।\n\nअथवा पद्मरागाभं हरितात्मसमद्युतिं ।\n\nइच्छारूपधरं देवमिच्छासिद्धिप्रदायकं ।।\n\nयादृशे नैव वर्णध्वा साधकस्तु मनुस्मरेत् ।\n\nतादृशं भवते रूपं तादृक् सिद्धि प्रदं शुभं ।।\n\nपद्ममध्ये स्थितं ध्याये पूजयेद् विधिना ततः ।\n\nयथानुरूप नैवेद्य पुष्पधूपा सदै?र्विभुं ।।\n\nया क्षीरसदृशीं देवीं हरहाससमप्रभां ।\n\nविशुद्धस्फटिकप्रख्यां कुंदेंदु शशिनिर्मलं ।।\n\nचतुर्भुजां त्रिनेत्रां तु चक्रैकेन विभूषितां ।\n\nसितांबरधरां देवीं सितहारविभूषितां ।।\n\n२६अ)\n\nसारंगासनसंस्था तु वज्रहस्तां महाबलां ।\n\nपाशांकुशधरीं देवीं घंटाध्वनि निनादितां ।।\n\nपूर्वस्यां दिशि संस्था तु देवदेवस्य सन्मुखं ।\n\nध्यायते यस्तु युक्तात्मा क्षिप्रं सिध्यति साधकः ।।\n\nसूर्यकोटिसमप्रख्यां ज्वलिताग्नि समप्रभं ।\n\nसिंदूरराशिसदृशीं विद्युद्रूपां भयंकरीं ।।\n\nत्रिनेत्रां भीमवदनां स्थूलकायां महोदरीं ।\n\nलंबोदरीं लंबकुचां प्रेतारूढां महाबलां ।।\n\nकपालमाला भरणां व्याघ्रचर्मकटिस्थलां ।\n\nगजचर्मोत्तरीयां च मुंडमालाविभूषितां ।।\n\nमहोक्लेवविराजदन्तीं भासयन्तीं दिशोम्बरं ।\n\nचतुर्भुजैकवक्त्रां तु खड्गखेटकधारिणीं ।।\n\nकपालखट्वांगधरीं दक्ष दिक्संस्थितां स्मरेत् ।\n\nकृष्णारुणां महादीप्तां निर्मांसां विकृताननां ।।\n\nसुशुस्ककोटराक्षींर एकवक्त्रां चतुर्भुजां ।\n\nत्रिनेत्रां भीमवदनां व्यालहारैर्विभूषितं ।।\n\nऊर्ध्वकेशां महाकायां मुंडमालाविभूषितां ।\n\n२६ब्)\n\nस्नायुरज्जु निबद्ध्वांगीं नरचर्मकटिस्थला ।\n\nव्याघ्रचर्मांबर धरां खड्गखेटकधारिणीं ।।\n\nअंत्रासृङ्मांससंपूर्णं पिटिकां धारयेत् सदा ।\n\nत्रोटयन्तीं महांत्राणि पश्चिमायां दिशि स्मरेत् ।।\n\nकुंभीरासनसंस्था तु? स? चैवमधुनोच्यते ।\n\nउष्ट्रग्रीवं गजस्कंधमश्वकर्णं हुडाननं ।।\n\nव्याडजंघसमाकारं नखावज्रायुधोपमाः ।\n\nकूर्मपृष्ठं मीनपुच्छं कुंभीरं परिकीर्तितं ।।\n\nनीलोत्पलदलश्यामां शरदंबुदसन्निभां ।\n\nत्रिनेत्रां चैक वक्त्रां च नीलांबरविभूषितां ।।\n\nसिंहपृष्ठे समारूढां शरचाप करोद्यतां ।\n\nशक्तिहस्तां महादेवीं तथा चोत्पलहस्तिका ।।\n\nदिश्युत्तरस्यां देवेशी ध्यातां यष्टां फलप्रदां ।\n\nसिद्धारक्ता तथा शुष्का तथैवोत्पलमालिनी ।।\n\nचतुर्दिक्षु स्थिता ह्येता भैरवापातुगाः प्रिये ।\n\nविदिक्षु दूत्योदिन्यस्य(?) वह्नादीशं दिगन्ततः ।।\n\n२७अ)\n\nकाली चैव कराली च महाकाली तथैव * ।\n\nभद्रकालीति विख्याता देवी रूपेण संस्थिता ।।\n\nकिं त्वेता द्विभुजादेव्य पद्मासनमवस्थिताः ।\n\nकर्तृका मुंडधारिण्यः किंकरा द्वारदेशतः ।।\n\nक्रोधनोवृत्तकश्चैव कर्षणोथ गजाननः ।\n\nद्विभुजा विकृतास्यास्तु खड्गखेटकपाणयः ।।\n\nशान्त्यर्थे तु सिताः सर्वे रूपं वा कर्मभेदतः ।\n\nअथातः संप्रवक्ष्यामि राजरज्याविधानतः ।।\n\nमंत्रसंपुटयोगेन मध्ये नामसमालिखेत् ।\n\nतद्धर्थि भैरवं देवममृतेशं यजेत् पृये ।।\n\nदेव्योदलेषु तेनैव तथैवाद्यंत्वयोजितां ।\n\nदूत्यस्तथा नियोज्यन्ते मूलमंत्रेण किं कराः ।।\n\nपद्मबाह्ये सुशुक्लं तु लिखेत्रु?शशिमंडलं ।\n\nचतुष्कोणं ततो बाह्ये वक्तलांछनलांछितं ।।\n\nरोचना कुंकुमेनैव क्षीरेण सितया पिव ।\n\nलिखित्वा पूजयेच्छांतौ सर्वश्वेतोपचारतः ।।\n\nयथा तु रूपैर्नैवेद्यैर्घस्मरैर्वलिरासवैः ।\n\n२७ब्)\n\nसितचंदनसंमिश्रं कर्पूरक्षोदधूसरं ।\n\nसाक्षतातंद्रुलतिलात्सितशर्करया सह ।।\n\nघृतक्षीरसमायुक्तान् होमयेद्यंस्तुयन्तीः(?) ।\n\nमहाशान्तिर्भवेत् क्षिप्रं गृहीतो यदि मृत्युना ।।\n\nइति सर्वस्रोतसंग्रहसारे मृत्युजिदमृतेशविधाने दक्षिणवक्त्राधिकारो नाम \n\nदशमः पटलः ।।\n\nभगवानुवाच ।।\n\nअथेदानीं प्रवक्ष्यामि तन्त्रोत्तरमनुत्तमं ।\n\nमंत्रेणानेन यष्टव्यं सर्वसिद्धिफलोदयं ।।\n\nसर्वोपद्रव शान्त्यर्थमष्टपत्रे कुशेशये ।\n\nपूर्वोक्तमंडले देवि मध्ये देवं तु तुंबुरुं ।।\n\nदशबाहुं सुराशानं पंचवक्त्रं त्रिलोचनं ।\n\nसदाशिवेन वपुषा वक्त्रान्येवं प्रकल्पयेत् ।।\n\nतमर्द्धचंद्रशिरसं राजीवासनसंस्थितं ।\n\nहिमकुंदेंदु धवलं तु दि?नाबलसन्निभं ।।\n\nनागयज्ञोपवीतं च सर्वभूषण्भूषितं ।\n\nसर्वाभरणसंयुक्तं व्याघ्रचर्म कटिस्थलं ।।\n\n२८अ)\n\nगजचर्मपरीधानं वृषारूढं महाबलं ।\n\nखड्गचर्मधरं देवं टंककंदलभूषितं ।।\n\nपाशांकुशधरं देवं चक्रहस्ताक्ष सूत्रधृक् ।\n\nवरदाभयहस्तं च सर्वकिल्विषनाशनं ।।\n\nचतुर्दिक्षु स्थिता देव्यः पूर्वाद्या दूतयस्तथा ।\n\nआग्नेयादि विदिक्ष्वेवं किंकरा द्वारदेशतः ।।\n\nजंभनी मोहनी चैव सुभगा दुर्भगान्तिमाः ।\n\nदूतयस्तु समाख्याता किंकराः शृणुतः पृये ।।\n\nक्रोधनो नृत्तकश्चैव गजकर्णो महाबलः ।\n\nसव्यापसव्ये गायत्री सावित्री विनिवेशयेत् ।।\n\nअधोर्ध्वे चांकुशं मायां विन्यसेत् तदनन्तरं ।\n\nसर्वाद्येतानि योज्यानि मूलमंत्रेण सर्वदा ।।\n\nसितरक्तपीतकृष्णा देव्यो वै चतुरानना ।\n\nचतुर्भुजाः त्रिनेत्रा च टंककंदलधारिणी ।।\n\nदंडाश्च सूत्रहस्ताश्च प्रेतोपरिविराजते ।\n\nजया देवी च विजया वक्त्रवर्णा चतुर्भुजा ।।\n\nचतुवक्त्रास्त्रिनेत्रा च शरकार्मुक धारिणी ।\n\n२८ब्)\n\nखड्गचर्मधरी देवी ह्युल्रो?कोपरिसंस्थिता ।\n\nजयन्ती पद्मगर्भाश्च चतुर्वस्त्रा चतुर्भुजा ।।\n\nशक्तिघंटाधरी देवी चर्मपट्टिसधारिणी ।\n\nअश्वारूढा महादेवी सर्वाभरणभूषिता ।।\n\nअजिता च चतुवक्त्रा कृष्णवर्णा महाबला ।\n\nचतुर्भुजा त्रिनेत्रा च पाशांकुशधरा तथा ।।\n\nरत्नपात्र गदाहस्ता दिव्यासनसुसंस्थिता ।\n\nसौवर्णां चरधारिण्यो स्वर्णभूषण भूषिताः ।।\n\nस्वदिक्षुसंस्थिता यष्टा ध्यातासिद्धिफलप्रदा ।\n\nदूत्यस्तद्रूपधारिण्यो किंतु वक्त्रैक भूषिताः ।।\n\nद्विभुजाश्च त्रिनेत्राश्च मुंडकर्तरिभूषिताः ।\n\nमत्स्यः कूर्मोथमकरोभेकमासां तथासनं ।।\n\nकिंकराः खड्गहस्ताश्च द्विभुजाश्चर्मधारिणः ।\n\nएकवक्त्रास्त्रिनेत्राश्च भृकुटी कुटिलेक्षणाः ।।\n\nसितादि वर्णभेदेन ध्यातासिद्धिप्रदां शुभां ।\n\nगायत्री रक्तवर्णा च वक्त्रैकेन विभूषिता ।।\n\nवद्वपद्मासनासीना ध्यानान्मीलित लोचना ।\n\n२९अ)\n\nसावित्रीसितवर्णेन ध्यानान्तर्गत लोचना ।\n\nतथैवा वयवा देवी मायाकृष्णा चतुर्भुजा ।।\n\nमहापट्टावगूहिन्या संपुटाकारयुग्मतः ।\n\nअंकुशं भैरवाकारं पाशांकुशधरं विभुं ।।\n\nकपालखट्वांगधरं वसासृङ्मांस लंपटं ।\n\nरावंक्षीरार्णवं वोर्वी शक्तिमाधारिकां शुभां ।।\n\nआसनार्थं प्रयुंजीत सर्वशान्त्यर्थसाधकं ।\n\nसर्वाण्येतानि वा देवि सुशुक्लाः शान्तिकारकाः ।।\n\nरक्तापीतास्तथा कृष्णा ध्यातव्याः कर्मभेदतः ।\n\nतद्वत् पूजां प्रकुर्वीत यदासिद्धिफलप्रदाः ।।\n\nअथान्यं संप्रवक्ष्यामि चक्रराजं महाबलं ।\n\nआद्यन्तसंपुटे चैव मध्ये नाम समालिखेत् ।।\n\nएवं देव्यश्च दूत्यश्च पूर्ववद् विधिना स्मरेत् ।\n\nमध्ये दलेषु विदलेष्वन्यतः सर्वतः सुधीः ।।\n\nयथानुरूप नैवेद्यैर्भूरिशान्त्यर्थमात्मनः ।\n\nअन्यस्य चात्रयोक्तव्यं यष्टव्यं शान्तिकर्मणि ।।\n\n२९ब्)\n\nतिलतंडुलमध्वाज्य क्षीरशर्करया सह ।\n\nहोमयेत् पूर्ववत् कुंडे प्रशस्तेंधन दीपिते ।।\n\nमहाशान्तिः प्रजायेत *? मेनानृतं वचः ।\n\nसर्वरक्षाविधानेस्तु योज्यादेव्यः सुसिद्धिदाः ।।\n\nपंक्तिस्था वायजेद् देवीं मध्ये देवं तु तुंबुरुं ।\n\nसर्वश्रेयस्समाप्नोति साधकः संय *? दृयः ।।\n\nअन्यस्य वा प्रयुंजानो जयत्यनं संशयः ।\n\nइति सर्वस्रोतसंग्रहसारे मृत्युजिदमृतीशं विधाने उत्तरतन्त्राधिकारे \n\nएकादशः पटलः ।।\n\nभगवानुवाच ।।\n\nअथातः संप्रवक्ष्यामि कुलाम्नाय निदर्शनं ।\n\nयागहोमं जपं कार्यं येन सर्वमवाप्नुयात् ।।\n\nपद्ममध्ये तु संपू *? भैरवः पूर्वचोदितः ।\n\nपूर्वादि दिग्दलान्तस्था ह्यष्टौ देव्य स्वभावतः ।।\n\nब्रह्म्यादि देवतानां च स्वरूपायुधवाहनाः ।\n\nब्राह्मी माहेश्वरी चैव कौमारी वैषणवी तथा ।।\n\n३०अ)\n\nवाराही चैव माहेंद्री चामुंडा बहुरूपिणी ।\n\nब्रह्मादि बहुरूपान्तं रूपमासां स्ववाहनं ।।\n\nहंसो वृषो मयूरश्च वैनतेयश्च सीकरः ।\n*? नैत्योवाहनानि प्रोक्ता न्यासां क्रमेण तु ।।\n\nस्वायुधं चैव सर्वासां स्वरूपांकुशभूषितां ।\n\nकपालखट्वांग धरा वरदा भयहस्तिका ।।\n\nपंक्तिस्था वा * जे देवि सर्वाभीष्टफलप्रदा ।\n\nसर्वेषां चैव शान्त्यर्थं प्राणिनां भूतिमिच्छता ।।\n\nभूरियागेन यष्टव्या यथाकर्मानुरूपतः ।\n\nविशेषेन तु षष्ट्यव्य भूभृतानां तु दैशिकैः ।।\n\nआसामेव प्रसादेन राज्यं निहतकंटकम् ।\n\nभुंजते सर्वराजान सुभगा ह्यवनीतले ।।\n\nयस्मादेत जगत्सर्वं देवीनां भावजं ।\n\nएता योनि स्वरूपास्तु देवादि जगतः प्रिये ।।\n\nसर्वास्ताः सर्वदुःखौघ हारिण्यः प्राणिनां पृये ।\n\nरक्षन्ति मातृवच्चैताः पालयन्ति * *? त्सदा ।।\n\n३०ब्)\n\nकोष्ठे वै कार्षिकान्यद्वच्छक्ति रूपं जगत् प्रिये ।\n\nप्रलयेधारयन्तिस्ससृजन्तीह पुनश्चताः ।।\n\nयद्वच्च कार्षकाः काले बीजवापं प्रकुर्वति ।\n\nफलार्थं फलदं तद्वद्ब्रह्मकल्पसिसृक्षया ।।\n\nकल्पादौ कल्पमध्यान्ते व्यापयन्ति जगद्धिताः ।\n\nतस्मात् सर्वप्रयत्नेन शान्त्यर्थं हितकाम्यया ।।\n\nयष्टव्याश्चैव होतव्या ध्यातव्यास्सिद्धिकामतः ।\n\nसर्वबीजैस्त्रिमधोक्तैस्तिलैर्वा श्रीफलैः शुभैः ।।\n\nपुष्पैर्वा सुप्रशस्तैश्च फलैरन्यैः सुहोमि *? तैः ।\n\nसर्वसिद्धिप्रदादेव्यः सर्वकामफलप्रदाः ।।\n\nइति सर्वस्रोतसंग्रहसारे मृत्युंजिदमृतीशविधाने कुलाम्नायाधिकारो \n\nद्वादशमः पटलः ।।\n\nईश्वर उवाच ।।\n\nएवं वै मंत्रराजस्य कौलिकं विधिचोदितं ।\n\nपुनरन्यं प्रवक्ष्यामि विधानं यत्फलं प्रदं ।।\n\nनारायणं चतुर्वाहुं पद्मपत्रयते क्षणं ।\n\n३१अ)\n\nअतसी पुष्पसंकाशमेकवक्त्रं द्विलोचनं ।\n\nशंखचक्रगदापद्म सर्वाभरणभूषिणं ।।\n\nदिव्यांवरधरं देवं दिव्यपुष्पोपशोभितं ।\n\nस्फुरन्मुत्त?माणिक्य किंकिणी जालमंडितं ।।\n\nदिव्यकुंडलधारी च उत्थितं तु सदास्मरेत् ।\n\nअथवा पक्षिराजस्थं सुश्वेतं तु मनोरमं ।।\n\nत्रिवक्त्रं सौम्यवदनं वराहरिभूषितं ।\n\nभुजैः षट्भिसमायुक्तं वराभयसमन्वितं ।।\n\nउत्संगे स्प?शृयं ध्यायेत् तद्वर्णायुधधारिणीं ।\n\nलावण्यकान्ति सदृशी देवदेवस्य सन्मुखां ।।\n\n? तुर्दिक्षु स्थिता देव्यो विदिक्ष्वंगानि पूजयेत् ।\nजयालक्ष्मीस्तथा कीर्माया वैदिग्नता यजेत् ।।\n\nपाशांकुशधरां देवीं वरदाभयपाणिनीं ।\n\nदेवस्य सन्मुखा ध्याये श्रीवर्णारूपधारिणी ।।\n\nदेवस्य सदृशान्यंगाष्टद्वर्णायुधधारकां ।\n\nअथवाष्टभुजं देवं पीतवर्णसुशोभनम् ।।\n\n३१ब्)\n\nमेषोपरिस्थितं देवं दिग्वासंमूर्द्धलिंगिनं ।\n\nशृंगवटा? * *? केन चोयानोव्य?तपाणिनं ।।\n\nबालरूपं यजे नित्यं क्रीडमानं हि योषितां ।\n\nचतुर्दिक्षु न्यसेद् देवीं दिग्वासास्तु मनोरमाः ।।\n\nकर्पूरी चंदनी चैव कस्तूरी? कुंकुमी तथा ।\n\nतद्रूपधारिणीं देवीं इच्छासिद्धिफलप्रदा ।।\n\nबहुनात्रकिमुक्तेन विश्र?भुग्वा सदास्मरेत् ।\n\nअनेकवक्त्रसंघातैरनेकास्त भुजैस्तथा ।।\n\nशयनं वा विवाहस्थं ह्यधे लक्ष्मि युतं तथा ।\n\nकेवलं नरसिंहं वा वाराहं वाथवा स्मरेत् ।।\n\nकपिलाननोपि वा ध्यायेदव्यक्तं वापि निष्कलं ।\n\nयेन येन प्रकारेण भावभेदेन संस्मरेत् ।।\n\nतस्य तन्मयतां याति इत्याज्ञा पारमेश्वरी ।\n\nतेजोमयमतोवक्ष्ये येन सिद्धिर्भवेर्नृणां ।।\n\nरक्तपद्मनिभाकारं लाक्षारससमप्रभं ।\n\nसिंदूररासिवर्णाभं पद्मरागसमप्रभं ।।\n\nकुसुंभरससंकाशं दाडिमी कुसुमप्रभं ।\n\n३२अ)\n\nकल्पान्तवह्निसदृशमेकवद्वक्त्रं द्विलोचनं ।\n\nचतुर्भुजं महात्मान वरदाभयपाणिकं ।।\n\nवज्रमेकेन हस्तेन पद्ममेकेन धारयेत् ।\n\nसप्ताश्च रथमारूढं नागयज्ञोपवीतनं ।।\n\nरक्तमाल्यांबरधरं रक्त स्रगनुलेपनं ।\n\nअथवाष्टभुजं देवं लोकपालायुधान्वितम् ।।\n\nत्रिवक्त्रं घोरवदनं त्रिनेत्रं विकृताननम् ।\n\nअश्वोपरिसमारूढं पद्ममध्ये सदायजेत् ।।\n\nहृच्छिरश्च शिखावर्म लोचनास्त्रं प्रपूजयेत् ।\n\nमध्यपद्मे यजेद् देवं ग्रहाष्टौ तु द्वितीयके ।।\n\nनक्षत्राणि तृतीये तु य *? संख्यं त्रिभिस्त्रिभिः ।\n\nदलाग्रे तृतयं पूज्यं लोकपालांस्ततो यजेत् ।।\n\nपंचमे पद्मसंस्थाने अस्त्राण्यष्टौ प्रपूजयेत् ।\n\nकेवलं सुत्थितं वापि द्विभुजं रश्मि संयुतं ।।\n\nविश्वकर्मस्वरूपं वा विश्वकर्ता जगत्पत्तिः ।\n\nचतुर्भुजं महात्मानं टंकपुस्तकधारिणं ।।\n\n३२ब्)\n\nसादर्षं वामहस्तेन सूत्रं वै दक्षिणेन तु ।\n\nदेवैः सिद्धैश्च गंधर्वैस्तूयमानं विचिन्तयेत् ।।\n\nस्थले नले जले चैव पर्वताग्रेषु पूजयेत् ।\n\nयत्र वा रोचते चित्तमिच्छासिद्धिफलप्रदं ।।\n\nशंखकुंदेंदु धवलं त्रिवक्त्रं रुद्ररूपिणं ।\n\nसदाशिवेन रूपेण वृषारूढं विचिन्तयेत् ।।\n\nचतुर्भुजं महात्मानं शूलाभयसमन्वितं ।\n\nमातुलुंगधरं देवं अक्षसूत्रधरं प्रभुं ।।\n\nअथवा बहुबाहुं च नाद्यस्थं चिन्तयेत् प्रभुं ।\n\nउमार्द्धधारिणं देवं विष्णुरेवार्द्धधारिणं ।।\n\nविवाहं च वा ध्यायेत् समीपस्थं प्रपूजयेत् ।\n\nब्रह्मा चतुर्मुखः सौम्यो रक्तवर्णः सुलोचनं ।।\n\nलंबकूर्चः सुतेजस्कौ हंसारूढश्चतुर्भुजः ।\n\nदंडाक्षसूत्रहस्तश्च कमंडलुभयप्रदः ।।\n\n३३अ)\n\nवेदैश्चतुर्भिः संयुक्तः सर्वसिद्धिफलप्रदः ।\n\nबुद्धः पद्मासनगतः प्रलंवः श्रुतिवीवरः ।।\n\nपद्माक्षः पद्मचिह्नश्च मणिवद्धो जगद्धितः ।\n\nसमाधिस्थो महायोगी वरदाभयपाणिकः ।।\n\nअक्षसूवधरोदेवः पद्महस्तः सुलोचनः ।\n\nध्यात्वा ह्येवं प्रपूज्येतस्त्रीणां मोक्षफलप्रदः ।।\n\nबहुनात्र किमुक्तेन पौनः पुण्येन सुंदरि ।\n\nकान्तिकेयश्च कामश्च सोमसूर्यविनायकाः ।।\n\nलोकपालाश्च वै सर्वे ह्यन्येवै देवयोनयः ।\n\nगारुडे भूततंत्रे च वाग्विधानेषु पूजयेत् ।।\n\nन्यायारहन्वसांख्यैश्च वैदिकानां च सर्वशः ।\n\nयामले एकवीरे च नवके तृकभेदतः ।।\n\nउमार्द्धधारिणे चैव विषुरेवार्द्धधारिणे ।\n\n३३ब्)\n\nतत्समीपस्थ देव्यो वा दुर्गाख्ये विंध्यवासिनी ।\n\nचंडिकाद्याश्च शुष्काद्याः स्वयंभुस्ते महेश्वरे ।।\n\nप्राक्प्रतिष्ठितरूपे वा ऋषिर्मनुजयोजिते ।\n\nआयुधेषु च सर्वेषु विद्यापीठेषु सर्वतः ।।\n\nपातालमंत्रतंत्रेषु नागेंद्रद्रावितेषु च ।\n\nशक्तयो वाप्यनन्ताश्व मंत्रेनानेन सुव्रते ।।\n\nविधानेन तु यष्टव्या सर्वसिद्धिफलप्रदाः ।\n\nभवंन्त्य वितथं भद्रे सत्यं मेनानृतं वचः ।।\n\nसर्वं साधारणो देवः सर्वसिद्धिफलप्रदः ।\n\nसर्वेषामेव वर्णानां जीवभूतो यत स्मृतः ।।\n\nप्रतिष्ठा पूजने चैव भद्रपीठार्घपात्रकं ।\n\nबाह्यस्थिते सकृत् पूज्ये सकृचंद्रार्क मूर्तिषु ।।\n\nअग्निसंस्करणे चैव न्यासध्यानादि वाहनैः ।\n\nविकल्यो नैव कर्तव्यो सर्वसाधारणो यतः ।।\n\nसंकरत्वं न जायेत तस्माच्छंकां परित्यजेत् ।\n\nसकृजप्तशरीरस्थः संकृज्जप्तोर्घपात्रके ।।\n\n३४अ)\n\nसकृद्धस्तेषु विन्यासो मानसे तु सकृज्जपे ।\n\nबाह्यस्थितस्सकृत्पूज्यस्सकृचंद्रार्क मूर्तिषु ।।\n\nसकृहोमे सकृज्जप्ये उदके तु सकृद्यजेत् ।\n\nसकृत्सकृच्च सर्वत्र पूजयेत् परमेश्वरं ।।\n\nप्राणायामादिकं क्लेश धारणामुद्रयोगतः ।\n\nनैवोपयुज्यते ह्यस्य मंत्रराजस्य सुव्रते ।।\n\nव्यवसायैः प्रकर्तव्यं अन्यथा नैव सिद्ध्यति ।\n\nनिच्छिद्रं साधकेंद्रस्य राज्ये राष्ट्रविवृद्धये ।।\n\nइति सर्वस्रोतसंग्रहसारे मृत्युजिदमृतीशविधाने \n\nसर्वविद्याधिकारस्त्रयोदशमः पटलः ।।\n\nश्रीदेव्युवाच ।।\n\nयदि देव परत्वेन वर्णितं मंत्रमुत्तमम् ।\n\nसर्वेषामेव देवानां देवीनां चैव सर्वतः ।।\n\nहृदयं परमं ह्येष मंत्रराट्सर्वसिद्धिदं ।\n\nकिमन्यैर्मंत्रमुख्यैश्च यष्टैर्जप्तैर्व्रवीहितं ।।\n\nभगवानुवाच ।।\n\nसाधुसाधुमहेशानि पृष्टोहं यत्त्वयानघे ।\n\n३४ब्)\n\nतदहं संप्रवक्ष्यामि यत्सारं परमं ध्रुवं ।\n\nआसीदिदं शक्तिरूपं अनौपम्यमनामयं ।।\n\nशिवं सर्वगतं शुद्धंमप्रमेयमतींद्रियं ।\n\nसिसृक्षुच्चेच्छया देवि ज्ञानशक्त्या क्रियात्मकः ।।\n\nप्रथमो ह्येषदेवेशि सर्वज्ञः सर्वगः शिवः ।\n\nसर्वस्सर्वात्मको देव आदिसृष्टिप्रवर्तकः ।।\n\nततो तु मंत्रसृष्टि वै शिवेन परमात्मना ।\n\nनाना प्रकार रचिता पृथग्भेद व्यवस्थया ।।\n\nयथा तथैव देवेशि सर्वः सर्वात्मकः परः ।\n\nसाधारणो मंत्रनाथः सर्वेषां चैव वाचकः ।।\n\nयदा तदा हि सर्वेषांमात्मरूपो ह्यलेपकः ।\n\nमंत्रकोट्यो ह्यसंख्याता व्यक्ताव्यक्ताश्च संस्थिता ।।\n\nसर्वे ते सिद्धिदास्तेन आद्यन्तेन तु रोधिताः ।\n\nएतत् संपुटयोगेन जप्त्वासिद्धिफलप्रदाः ।।\n\nतदर्धं तव सुश्रोणि स्नेहेन प्रकटीकृतं ।\n\nरहस्यं परमं सत्यं न श्राव्यं यस्य कस्यचित् ।।\n\nगुप्तः सुसिद्धिदो ह्येष प्रकटः सिद्धिहा भवेत् ।\n\n३५अ)\n\nप्रथमो ह्येष देवेशि सर्वज्ञः सर्वतः शिवः ।\n\nसर्वः सर्वात्मको देवो आदि सृष्टिकरः प्रभुः ।।\n\nतदेव मंत्रसृष्टिं वै शिवं वै परमात्मनः ।\n\nनानाप्रकार रचिता प्रेषंते देव्यवस्थिता ।।\n\nतत् तत् तथैव देवेशि सर्वसर्वात्मकं परं ।\n\nतस्मात् सुगुप्तं कर्तव्यं संप्रदाय मुखागमः ।।\n\nइति मृत्युजिदमृतीशविधाने सर्वाधिकारो नाम चतुर्दशमः पटलः ।।\n\nभगवानुवाच ।।\n\nअतः परं प्रवक्ष्यामि सर्वरक्षाकरं यथा ।\n\nमंत्रनाथं महोग्रं च धूपं रक्षोघ्न चोदितं ।।\n\nसप्तवाराभिजप्तं तु रक्षोघ्नं यस्य दीयते ।\n\nशिरस्थं धारयेन्नित्यं सर्वदोषैः प्रमुच्यते ।।\n\nसर्वदैत्य क्षयार्थं तु समुक्तेनैव ब्रह्मणा ।\n\nसेर्षाणां चैव सर्वेषांमभिचारो यथाकृतः ।।\n\nसदा वै सर्षपा प्रोक्ता पाति रक्षति सर्वतः ।\n\nयदा रक्षांसि सर्वाणि प्राग्विव्रुतहतानि च ।।\n\nमया देवि यदा प्रोक्ता रक्षोघ्ना प्रथिता भुवि ।\n\n३५ब्)\n\nआहवेषु च सर्वेषु दैत्येस्सह सुरोत्तमैः ।\n\nनियुक्ता दुष्टहन्तारों सिद्ध्यर्थं रिपुनाशनं ।।\n\nतेषामर्थं यदासिद्धं तदासिद्धार्थकं भुवि ।\n\nख्यातं दर्पापहं देवि भूतानां दुष्टचेतसां ।।\n\nयदा सर्वेषु भूतेषु भयत्रस्तेष्ट्र? सर्वतः ।\n\nनैराजनविधानेन नामांकं जुहुयात् पृये ।।\n\nवह्नौ संक्रुद्धमनसा मंत्री रक्षार्थमुद्यतः ।\n\nतदा नैराजनं ख्यातं सर्वश्रेयस्करं परं ।।\n\nसितादि युगभेदेन वर्तते तु ग्रहो बली ।\n\nशुक्लः सर्वप्रदः ख्यातो रक्ते राज्यविधायकः ।।\n\nपीतोरक्षाकरः प्रोक्तः शत्रुविनाशकृत् ।\n\nचतुर्युगे तु सर्वत्र पीतकृष्णौ द्वितीयके ।।\n\nराजसर्षपगौराख्यो रूपौ द्वौ तु हितौ प्रिये ।\n\nयदा मृत्युवशाघ्रातस्सर्वतै तु कृष्णपद्रुतः ।।\n\nतदा तु घृतसंयुक्तं गोक्षीरसितशर्करं ।\n\nतिलैविमिश्रितं कृत्वा जुहुयात् सर्वशान्तिदं ।।\n\nतिलैः कृष्णैः समायुक्तं राजसर्षपमुत्तमं ।\n\n३६अ)\n\nत्र्यक्ते वै जुहुयात् सम्यक् सर्वशान्ति प्रदं शुभं ।।\n\nअनेनैवाभिमंत्रित्वाद्यस्य हस्ते तु दीयते ।\n\nसौभाग्यमतुलं देवि जयिते(?) द्या?वसंशयः ।।\n\nसप्ताभिमंत्रितं कृत्वा मंत्रेनानेन मंत्रवित् ।\n\nमूर्ध्नि प्रदापयेद् यस्य सर्वदोषैः समुच्यते ।।\n\nअभिमंत्र्य तथा धूपं पुष्पं वासांसि वौषधं ।\n\nसमालभनपानं वा भोजनं वाभिमंत्रितं ।।\n\nदीयते(?) यस्य तस्यैव न हिंसंतितीतिहिंसकाः ।\n\nदिविदिक्षु क्षिपेद् यस्य रक्षार्थं प्रयतात्मनः ।।\n\nदिवा वा यदि वा रात्रौ सुप्ते वा जाग्रतोपि वा ।\n\nअवधस्सर्वभूतेषु भुवितिष्ठत्यसौ नरः ।।\n\nराजरक्षाविधानं तु मयैवं प्रकटी कृतं ।\n\nतव स्नेहात् प्रशस्तं तु रहस्यं सर्वसिद्धिदं ।।\n\nनृपाणां नृपपत्नीनां तत्सुतानां द्विजातिषु ।\n\nआचार्यः कुरुते यस्तु सर्वानुग्रहकारकः ।।\n\nमंत्रज्ञः साधको वाथ स पूज्यस्सर्वथा प्रभुः ।\n\nसम्मानैवमनैर्नित्यं(?) दारैर्विविध विस्तरैः ।।\n\n३६ब्)\n\nयथा मंत्रार्थसंयुक्त स्वाहा होमे फलप्रदः ।\n\nतथा सर्वेषु कार्येषु दीक्षितो मंत्रवित्सदा ।।\n\nफलप्रदो भवेत् सम्यक् सर्वशक्ति प्रदः शुभः ।\n\nसुधा यथा च नागानां पितॄणां च स्वधा यथा ।।\n\nनमस्कारोक्ति देवानां वौषट् शांतौ प्रशस्यते ।\n\nमंत्रज्ञानां तथा नित्यं? दानसन्मानमुत्तमं(?) ।।\n\nफलप्रदं भवत्यासु? सर्वसिद्धि प्रदायकं ।\n\nज्ञानशक्ति स्थिता मंत्रास्तं ज्ञानं चेतसि स्थितं ।।\n\nतच्चितं पूजितं तुष्टं सात्विकं भवते सदा ।\n\nसत्वस्था तु शृयो नित्यं लक्ष्मीस्तत्र प्रवर्द्धते ।।\n\nरजस्तमो विनाशेन मंत्राः सत्वोदये सदा ।\n\nसिद्धि प्रदा भवंत्याशु यतोतीव सुनिर्मलाः ।।\n\n३७अ) \n\nतस्मात् सर्वप्रयत्नेन आज्ञैषा पारमेश्वरी ।\n\nपरिपाल्या प्रयत्नेन सिद्धिमुक्तिर्न दूरतः ।।\n\nअनुत्तर विधानं तु न दद्यात् परदीक्षिते ।\n\nस्वशिष्ये दीक्षिते दद्यान्नान्यथा सर्वथा प्रिये ।।\n\nइति सर्वस्रोतसंग्रहसारे मृत्युंजिदमृतीशविधाने पंचदशमः पटलः ।।\n\nश्रीदेव्युवाच ।।\n\nकथितं देवदेवेन रहस्यं परमाद्भुतम् ।\n\nसर्वागम मयं देवं एकवीरं महाबलं ।।\n\nवामदक्षिणसिद्धान्तं भेदत्रयविभेदितं ।\n\nवैष्णवादि समायुक्तं रहस्यं समुदाहृतं ।।\n\nसर्वदेव मयो ह्येष मृत्युजिद् व्यापकः शिवः ।\n\nबहुभिः संप्रदाद्यैश्च यष्टव्यो भाव भेदतः ।।\n\nनाना कृयोपचारेण नानासिद्धि फलप्रदं ।\n\nअधुना श्रोतुमिच्छामि संयम हृदि स्थितं ।।\n\n३७ब्)\n\nत्वदृते संशयस्यास्य च्छेत्तान ह्युपपद्यते ।\n\nपृथक्पृथक्समाचारं सर्वं देवेन भाषितं ।।\n\nकथमस्मिन्समाचारं सामान्यं सर्वतोदितं ।\n\nकथमेकेन मंत्रेण सर्वेसिद्ध्यंति पूजिताः ।।\n\nबीजैः कूटैस्तथा पिंडैर्मालामंत्रैरनेकशः ।\n\nवाच्यवाचक भेदेन सर्वसिद्धिफलप्रदं ।।\n\nकथमेकेन मंत्रेण पूजनार्हो नरो भवेत् ।\n\nभवन्तीह सुराः सर्वे स्वावारस्यं प्रभावतः ।।\n\nमानवानां हितार्थाय कारुण्यात् परमेश्वर ।\n\nकलिमासाद्य सिद्ध्यन्ति मनुजा दुःखमोहिताः ।।\n\nदारिद्र्यानलसंतप्ता जरामृत्युभयान्विताः ।\n\nपायैकनिरताः क्रूरास्तपस्सत्य विवर्जिताः ।।\n\nहिंसा पैशुन्य चेतस्का शौचाचार बहिष्कृताः ।\n\nयोगिनी शाकिनीभिश्च डाद्यों डामरिकादिभिः ।।\n\nभूतैर्यक्षैरपस्मारैर्मुद्रिताः प्राणिनो यथा ।\n\n३८अ)\n\nसिद्ध्यंति विगता यासास्तथा ब्रूहि महेश्वर ।\n\nश्रीभैरव उवाच ।।\n\nसाधु साधु महाभागे यथापृष्टं वदाम्यहं ।\n\nभविष्यन्ति महादेवि कलिः कष्टतरं यतः ।।\n\nतदर्थें परमार्थेन मया ते प्रकटी कृतं ।\n\nपरमाथ परत्वेन मृत्युजित्सर्वतो मुखः ।।\n\nभावभेदेन यष्टव्यो मोक्षसिद्धिं समीहते ।\n\nयस्मिन् यस्मिन् यदाचारं मयाशस्त्रेषु भाषितं ।।\n\nस्रोतस्सुतत् तथा कार्यं विशेषाद्याग होमयोः ।\n\nअन्ये सामान्यतो देवि न सिद्ध्यन्ति कदाचन ।।\n\nकिन्तस्मिन्नाधिकारोस्ति त्रिविधे सर्वसिद्धिदे ।\n\nद्वैताद्वैत विमिश्रे च यष्टं वै सिद्धिदो भवेत् ।।\n\nयस्मात् सर्वगतं देवं विश्वरूपो मणिर्यथा ।\n\nसाधकस्येच्छया यष्टं सिद्धिदं भवते ध्रुवं ।।\n\nयतः सर्वगतं देवं सर्वंश्वन्तर्गतं विभुं ।\n\nतत्सिद्धि मुक्ति दातारं न वर्णाः परमार्थतः ।।\n\n३८ब्)\n\nतस्मात् सर्वं सदा देवि यष्टव्यं भावभेदतः ।\n\nयागमस्य प्रवक्ष्यामि कृयते तु यथेच्छया ।।\n\nपर्वताग्रे नदीतीरे गवां गोष्ठेथ चत्वरे ।\n\nवने चोपवने रम्ये देशकालानुरूपतः ।।\n\nसर्वशल्यविनिर्मुक्ते दुष्टसत्वविवर्जिते ।\n\nपुण्यधर्मे स्वसंवासे पापाचार वहिं कृते ।।\n\nयत्र निंदा पराः पौरा न दृश्यन्ति कदाचन ।\n\nयत्र पश्यन्ति ते दुष्टा संकीर्णं सर्वशंकरैः ।।\n\nतस्मिं यजेन् महामंत्रं गीतिभिः परिवर्जितं ।\n\nगृहे यागः प्रकर्तव्यः आचार्यैस्तत्व दर्शिभिः ।।\n\nसुगुप्तं तु प्रकर्तव्यं विशेषां शान्तिकर्मणि ।\n\nदीक्षाकाले तु कर्तव्यं मंडलं यत्र तत्र हि ।।\n\nशान्तौ पुष्टौ प्रयत्नेन सुगुप्तं यजनं ध्रुवं ।\n\nयस्माद्विंसापरालोके दृश्यन्ते सिद्धि हिंसकाः ।।\n\nकीलनं चैव मंत्राणां भेदनं मोहनं तथा ।\n\nमंत्र संताडनं चैव जंभनं स्तंभनं तथा ।।\n\nरिपु त्वकरणं चान्यं प्रत्यंगैरत्वमेव हि ।\n\n३९अ)\n\nसर्वहानि करत्वं च कृयते दुष्टमंत्रिभिः ।\n\nएवं दशप्रकारेण प्रपतंते हि हिंसकाः ।।\n\nतस्मात् सर्वप्रयत्नेन सुगुप्ते शरणोपरि ।\n\nस्वगृहे कारयेद्यन्नाद्यागहोमं जपं तथा ।।\n\nअत्यंत फलं श्रेष्ठ सुगुप्तं मृत्युजित्सदा ।\n\nमंडले स्थंडिले कुंभे निर्विशं न चेतसा ।।\n\nहर्म्योपरि तथा होमं विशेषाच्छान्ति पुष्टिदं ।\n\nन विकल्पोत्र देवेशि विकल्पाद्रौरवं ब्रजेत् ।।\n\nयागं होमं च तत्रैव सर्वसिद्धिफलप्रदं ।\n\nतस्करन्तं विजानीयात् सिद्धि हानि करोति यः ।।\n\nनाधिकारी भवेत् सोपि तन्त्रे वै पारमेश्वरे ।\n\nसर्वतः स भवेद् देवि तत्वविच्चाध्वविद्गुरुं ।।\n\nएवं व्याप्तिं तु यो वेत्ति परापरविभागशः ।\n\nसभवेन्मोचकः साक्षान् शिवः परमकारणः ।।\n\nशिवतत्वमविज्ञाय दीक्षादौ कुरुते तु यः ।\n\nअंधेनैव यष्टांधाश्च उभयोश्च भ्रपातिनः ।।\n\nआत्मानं च तथा शिष्यं नीत्वा निरयसंकटे ।\n\n३९ब्)\n\nतस्मात् तत्व विदः श्रीमानाचार्यः सर्वगो भवेत् ।\n\nयावन्न तत्व विच्छ्रेष्ठः कथं कर्माणि कारयेत् ।।\n\nमंत्रज्ञो ब्रह्मयोगज्ञो परस्यैवात्मनो यथा ।\n\nयावन्न निर्मलो मंत्रस्तावत्सिद्धिः कथं भवेत् ।।\n\nनिर्मलं तु भवेद् देवि तत्स्था मंत्राः सुनिर्मलाः ।\n\nतदुद्भूतास्तत्समाश्च भवन्ते सर्वसिद्धिदा ।।\n\nशिवशक्ति नियोगाच्च मंत्राणामुदयं शुभं ।\n\nसर्वत्र फलदा मंत्रा यतस्ते च शिवास्मृताः ।।\n\nतस्मात् शिव मयाः सर्वे नित्यानुग्रहकारिणः ।\n\nशिवश्चाचार्य रूपेण तेन ते फलदा स्मृताः ।।\n\nयावन्न तत्व विन्मंत्री गुरुं वा साधको पि वा ।\n\nतावन्न फलदो देवि सत्यमेतद्ब्रवीमिते ।।\n\nअन्यथा भोगसंयुक्तं आचार्यफलदं न हि ।\n\nतस्मात् तत्व विदश्रेष्ठः सर्वदा सर्वकर्मसु ।।\n\nतेन यो दीक्षितो जंतुर्ब्रह्महापि शिवो भवेत् ।\n\nयत्र यत्र स्थितो देशे यश्चैवं तु विधिं यजेत् ।।\n\n४०अ)\n\nयेन येनोपचारेण भवभेदेन येन वा ।\n\nसामान्येन विशेषेण कौलिकेनाथ सुव्रते ।।\n\nतत्तत्साधयते शीघ्रं यदि देवः सदाशिवः ।\n\nचतुरश्रे वर्तुले तु हस्तमात्रेधिकेथवा ।।\n\nआचार्यस्येच्छया सर्वं सिध्यन्ति व्याप्ति वेदनां ।\n\nक्रियाशक्तिस्वरूपेण कौंडिल्या व्याप्ति भेदना ।।\n\nतत् कुंडं व्यापकं ज्ञात्वा सर्वदस्तु भवेद् गुरुः ।\n\nयावन्न विंदते व्याप्ति कुंडस्यैवात्मनो पि च ।।\n\nसाध्यश्चैव पशुश्चैव पाषानां च षडध्ववित् ।\n\nबालवत् क्रीडते तावत् कार्यं तस्य कथं भवेत् ।।\n\nयः पुनर्वेत्ति चात्मानं शिवशक्ति स्वरूपकं ।\n\nससर्वफलदश्रेष्ठः सकर्ता सर्वगः शिवः ।।\n\nज्ञानशक्तिमयो वह्नि व्याप्यव्यापक भेदतः ।\n\nसजाता सर्वकर्ता च मोक्षदः फलदो गुरुः ।।\n\nषडध्वातीतयागं तु यजते यस्तु दैशिकः ।\n\nमायोदधौ शनोद्भूतं सर्वत्राणकरः शिवः ।।\n\n४०ब्)\n\nअध्वमध्यगतं योगं यः करोत्यविचारतः ।\n\nनासौ मोचयितुं शक्तः परस्यैवात्मनो पि वा ।।\n\nनैव सिद्धिं तु लभते न कार्य करणे क्षमः ।\n\nषडध्वाध्वानतो नैव बंधनं तु मलं स्मृतं ।।\n\nमायीयाणव कर्मोत्र विसरे बंधकारणं ।\n\nपशुश्चैव न तत्रस्थं शक्तौ वै मोचने गुरुः ।।\n\nअध्वमध्यगताः पाशा प्ररोहंति सदात्मनः ।\n\nतदातीतं परं ज्ञात्वा कोन मुच्येत बंधनात् ।।\n\nकोपि वा मोक्षदो न स्यात् कस्सिद्धिं लभते सदा ।\n\nकोन दाता भवेन् मंत्री कः कार्येन क्षमः पृये ।।\n\nस परः सर्वतो भद्र तं ज्ञात्वा तन्मयो भवेत् ।\n\nमानोन्मान प्रमानेन विंदते यो ध्वनेद् गुरुः ।।\n\nशिल्पिवद् भवते दक्षो विचित्राकारकारकः ।\n\nन मोक्षदस्तु भवते नसौ सिद्धिफलप्रदः ।।\n\nतस्मात् शिव समास्सर्वे द्रष्टव्या तत्ववेदिभिः ।\n\n४१अ)\n\nकार्मी ज्ञानी तथा योगी आचार्यस्त्रिविध स्मृतः ।\n\nकर्मयोगौ तु स देवेशि ज्ञाने योगफलप्रदः ।।\n\nपृथग्भेदेन दृश्येत ज्ञाना द्वे योग कर्मणा ।\n\nतस्मादार्य मुख्ये तु ज्ञानवां सर्वदो भवेत् ।।\n\nशिवाश्रयः शिवस्थस्तु शिवशक्ति प्रचोदितः ।\n\nनिर्ममेतजगत्सर्वं शिवरूपो यतस्थितः ।।\n\nइच्छाज्ञानक्रिया युक्तः शिवतत्व विशारदः ।\n\nयः करोति शिवेच्छा तु ज्ञानव्याप्य व्यवस्थितः ।।\n\nअचिन्त्या मंत्रशक्तिर्वै परमेश मुखोद्भवा ।\n\nयव्यत्प्रकुरुते ज्ञानी शिवशक्ति समाश्रयात् ।।\n\nतत्तन्निष्पद्यते तस्य शिवशक्तिप्रभावतः ।\n\nतस्यैव सम्मुखा मंत्रा दृष्टप्रत्ययकारिका ।।\n\nशान्तिकादीनि कर्माणि विषभूतग्रहादिषु ।\n\nक्षणेन कुरुते सर्वं शिवः परमकारणः ।।\n\nतं प्रबोधयते यस्तु ज्ञानयोग बलान्वितः ।\n\nमंत्रशक्ति प्रभावेन स दीक्षां दीक्षयेत् पृये ।।\n\n४१ब्)\n\nक्षयन्नयत्यशौ पाशां दद्यादेवं परं पदं ।\n\nयोजनाद्योजयेत् शक्तिः शिवशक्ति प्रभावतः ।।\n\nतस्यैव सन्मुखा मंत्रा दृष्टप्रत्ययकारकाः ।\n\nशान्तिकादीनि कर्माणि विषभूतग्रहादिषु ।।\n\nप्रत्ययस्तस्य भवते दृष्टं नान्यस्य कस्यचित् ।\n\nगारुडे भूततंत्रे च वामस्रोते च दक्षिणे ।।\n\nज्येष्ठे चंडासि धारे च प्रत्यक्षफलदा क्रिया ।\n\nअत्यंतमलिनस्यास्य पुंसो बद्धस्य मायया ।।\n\nकर्मणा भोगसक्तस्य अभिलाषान्वितस्य च ।\n\nमोक्षं ददाति दीक्षासौ क्रियाज्ञानस्वरूपिणी ।।\n\nतन्मना तु पराशक्ति ज्ञानरूपावधूतिका ।\n\nसा कृयेत्यभिधीयेत न क्रियावाध्वमध्यगा ।।\n\nयोगशक्तिर्ज्ञानशक्तिः सर्वशास्त्रेषु गीयते ।\n\nसा शक्तिः परमेशस्य शिवस्या शिवहारिणी ।।\n\nबंधमोक्षकरी पुंसां न स्वतंत्रा स्वभावतः ।\n\nअनेनैवा तु मानेन शिवः सर्वप्रदः शुभः ।।\n\n४२अ)\n\nशिवादि गुरुपंक्तिर्या रुद्रकोट्यो ह्यनेकशः ।\n\nआप्तोपदेशमार्गेण पारंपर्येणसंस्थिता ।।\n\nशिवज्ञानं यतो देवि सर्वै चाप्तागमस्मृतः(?) ।\n\nब्रह्मादिस्तं च पर्यन्तं शिवशक्ति समन्वितं ।।\n\nएवं शक्ति मयं सर्वं जगत्स्थावरजंगमं ।\n\nशक्तिमान्सर्वकर्माणि कुरुतेनात्रसंशयः ।।\n\nशान्तिकादीनि कर्माणि कर्माण्येवान्यथा न हि ।\n\nशक्तिहीना न सिद्ध्यन्ते युगकोटिशतैरपि ।।\n\nजपकोटिसहस्रैस्तु होमलक्षैः सुविस्तरैः ।\n\nतस्मात्सर्वप्रयत्नेन शिवज्ञानं समभ्यसेत् ।।\n\nतदासिद्ध्यन्ति कर्माणि सर्वाण्येतान्यथा न हि ।\n\nशान्तिकादीनि कर्माणि कुरुतेसौ तदा गुरुः ।।\n\nयागे होमे जपे चैव तथा लेख्य क्रमेण तु ।\n\nआपदायदिवोत्पना यथोक्तं यागमारभेत् ।।\n\nसाध्यनामेन तद्र्वयं संभारेण तु संभृतः ।\n\nयागं तु कुरुते यस्य तस्य शान्तिः प्रजायते ।।\n\n४२ब्)\n\nतिलक्षीरघृतेनैव सितशर्करया सह ।\n\nहोमयेद्यस्य नामेन महाशान्तिमवाप्नुयात् ।।\n\nक्षीरवृक्षसमिद्भिस्तु क्षीराक्तैः सुसमाहितः ।\n\nहोमयेद्यस्य नामेन तस्य शान्तिर्भवेध्रुवं ।।\n\nसुमनाघृतसंयुक्ता होमयेद्यस्य नामतः ।\n\nतस्य शान्तिर्भवेत् क्षिप्रं नात्रकार्यविचारणा ।।\n\nश्रीकामैः श्रीफलं हुत्वा श्रियामाप्नोति पुष्कलां ।\n\nघृतगुग्गूलुहोमेन पुष्टिर्भवति शाश्वती ।।\n\nमृत्युजित्संपुटं कृत्वा साध्यनामं जपेद् यदि ।\n\nआत्मनो वा परस्यापि मृत्युस्तस्य न बाधते ।।\n\nअष्टपत्रे तु कमले कर्णिकायां निवेशयेत् ।\n\nसाध्यर्णरोधितं नाम ततोर्ध्वं मृत्युजिद् भवेत् ।।\n\nआग्नेयादि विभागेन तलेष्ठंगानि विन्यसेत् ।\n\nद्विरष्टदलसंपूर्णं बाह्ये तत्कमलं लिखेत् ।।\n\nस्वरशोडशकेनैव पूर्वादौ पूरयेत् तदा ।\n\nद्वातृंशदलसंयुक्तं तद्बाह्ये पंकजं न्यसेत् ।।\n\n४३अ)\n\nकादिसान्त * मेणैव पूर्वादीशानगं क्रमात् ।\n\nसाध्यर्ण रोहिताः सर्वे वर्णाश्चक्र त्रये स्थिताः ।।\n\nसर्वेषामध्यतः संज्ञा साध्यस्यैव तु रोधयेत् ।\n\nजीवमध्यगतं नामकर्णिकायां निवेशयेत् ।।\n\nप्राणान्ते कल्पये जीवं प्राणवर्णान्तमध्यगं ।\n\nबाह्ये तु मंडलसौम्यं सुसंपूर्णं प्रकल्पयेत् ।।\n\nतद्बाह्ये तु पुरं चैंद्रं वज्रदृग्वज्रभेदितं ।\n\nभूर्जपत्रे तु संलिख्य चक्रमेतद्वरानने ।।\n\nसुशुक्ले निर्व्रणेश्लाक्ष्ण रोचना कुंकुमेन वा ।\n\nमलयक्षीरयुक्तेन कर्पूरक्षोदधूसरं ।।\n\nसंवेष्ट्यसितसूत्रेण कर्पासेन नवेन च ।\n\nमधुमध्ये निधाप्येवं सुगंधघृतमिश्रितैः ।।\n\nमृद्भांडे सन्निधाप्येव सितपुष्पैः प्रपूजयेत् ।\n\nपायसैर्घृतमिश्रैश्च भक्षैर्नानाविधैस्तथा ।।\n\nमृष्टैर्धूपैपयित्वा पूजयेद्भूतिसंभृतैः ।\n\nबाह्ये तु कलशा नष्टौ पूर्वादौ पूजयेत् ततः ।।\n\nसितचंदनकर्पूरसुधूपोदसंस्रुता ।\n\n४३ब्)\n\nरत्नगर्भांबुसंपूर्णां सर्वौषधिसमन्वितां ।\n\nसौवर्णां राजतां ताम्रां मृन्मयां वा सुशोभनां ।।\n\nअकालमूलां सुशुभां प्रसस्तां लक्षणान्वितं ।\n\nसंपूज्य तेषां मध्ये तु लोकपाला क्रमेण तु ।।\n\nतेषां शिवाज्ञादा तथा रक्षध्वंसाध्यमुत्तमं ।\n\nप्रातर्मध्याह्ने सायाह्ने निशार्द्धे पूजयेत् ततः ।।\n\nसप्तरात्रे व्यतिक्रान्ते मृत्युजिद्भवते नरः ।\n\nसर्वव्याधिविनिर्मुक्तः सर्वदोषविवर्जितः ।।\n\nसर्वरोगैर्विमुच्येत ज्वरैः सर्वैर्न संशयः ।\n\nसर्वदुःखपरित्यक्तः ईतिभिः परिवर्जितः ।।\n\nतिष्ठते च नरोभूमौ कंचुयुक्तो यथाफणिः ।\n\nयदि नान्यमनो देवि साधकस्तत्परायणः ।।\n\nजपहोमरतः शान्तः अस्मिन् स्थाने तु तिष्ठति ।\n\nसत्ववांधैर्य संपन्नो दयादाक्षिण्यसंयुतः ।।\n\nसप्तरात्रे व्यतिक्रान्ते मृतश्चैवानयेद्वलात् ।\n\nगोभूहिरण्यवस्त्राणि केयूरकटकादिभिः ।।\n\n४४अ)\n\nपूज्योसौ परया भक्त्या शान्तिपुष्टिर्विशेषतः ।\n\nयस्मात् मंत्रमयः सोवै शिवः साक्षां तु दैशिकः ।।\n\nतेन पूजितमात्रेण सर्वे मंत्राः फलप्रदाः ।\n\nभवत्यवितथं भद्रे सत्यमेतन्नसंशयः ।।\n\nअन्यथा सिद्धिहानिः स्यात् कृतं चैव निरर्थकं ।\n\nआचार्यश्चैव साध्यस्य कृत्या(?) चोत्पद्यते भृशं ।।\n\nतस्मात् सर्वप्रयत्नेन मंत्रवित् पूजयेद् गुरुः ।\n\nभवन्ति पूजिता मंत्रा सर्वसिद्धिफलप्रदाः ।।\n\nइति सर्वस्रोतसंग्रहसारे मृत्युजिदमृतीशविधाने \n\nव्याप्त्याधिकारः षोडशमः ।।\n\nभगवानुवाच ।।\n\nअथातः संप्रवक्ष्यामि चक्रराजं महाबलं ।\n\nपूर्ववत् मध्यतो नाम जीवान्तं कल्पयेत् पृये ।।\n\nप्राणान्ते तु ततः कृत्वा वर्णान्तांतर्व्यवस्थितं ।\n\nअंतिमं तु ततो बाह्ये तद्बाह्ये मध्यमन्यसेत् ।।\n\nप्रथमा तु ततो बाह्ये कर्णिकायां ततो न्यसेत् ।\n\nकेसरेषु स्वराः योज्या दलेष्वंगा पूजयेत् ।।\n\n४४ब्)\n\nबाह्ये तु कलशं लेख्यं कलशो भयमध्यगं ।\n\nपूजयेत् पूर्वविधिना जपहोमार्चने रतः ।।\n\nसाधयत्य चिरेणैव चिंतितं नात्रसंशयः ।\n\nसर्वशान्तिप्रदं चक्रं पुष्टिसौभाग्यदायकं ।।\n\nआयुर्वीर्यप्रदं पुण्यं ज्वररोगविनाशनं ।\n\nपरराष्ट्रविभीतानां नृपाणां विजयावहं ।।\n\nराजस्त्रीणां सुतानां च विप्रादीनां च सर्वशः ।\n\nरक्षा ह्येषा प्रयोक्तव्या सर्वोपद्रवनाशनी ।।\n\nपंड्त्या?चैव लिखेन्नाम अक्षरान्तरितं प्रिये ।\n\nआद्यं तु मूलमंत्रं तु वौषड् जाति युत न्यसेत् ।।\n\nपूर्ववत् पूजयेद् भूरि पाशे चैव सिते शुभे ।\n\nतत्क्षणान् मुच्यते रोगैराघ्रातो यदि मृत्युना ।।\n\nवौषड् जाति युतं मंत्रं दिक्ष्वष्टौ सुलिखेसिते ।\n\nभूर्जवल्कलके रम्ये मध्ये नामं तु पूर्ववत् ।।\n\nरक्षापदसमायुक्तं तद्बाह्ये शशिमंडले ।\n\nमंत्रान्तं वर्णममृतं कलाषोडशसंयुतं ।।\n\nताडिर्मंडलमापूर्य बाह्ये तु कमलं न्यसेत् ।\n\n४५अ)\n\nतद्बाह्ये चंद्रसूर्ये तु पुरंदरपुरे स्थितौ ।\n\nरोचना कुंकुमेनैव क्षीरशर्करया लिखेत् ।।\n\nपूजयित्वा विधानेन पूर्ववंशान्त्यतस्थितः ।\n\nराजरक्ता तु वै प्रोक्ता सर्वोपद्रवनाशनी ।।\n\nराजरक्षाविधानं तु होमये क्षीरसंयुतं ।\n\nसितशर्करसंयुक्तम् सुगंधघृतसंयुतम् ।।\n\nक्षीरवृक्षेंधने वह्नौ तिलैः शान्तिर्भवेद्ध्रुवं ।\n\nयदासौ मृत्युना प्रातं कालेन कलिता नराः ।।\n\nयष्ट्वा तु पूर्ववद् यागं मंडलं तु यथोदितं ।\n\nकर्तव्यं द्रव्यसंभारैः संभृतो मृत्युनाशनः ।।\n\nमृत्युरुन्तरते शीघ्रं मंत्रस्यास्य प्रभावतः ।\n\nतदेव भूर्जपत्रे तु सितशर्करया सह ।।\n\nक्षीरेण रोचना युक्तं कुंकुमेन च्युतं लिखेत् ।\n\nरुक्मकुंभे तु मध्वाक्ते स्थापयेत् तु सुगोपितं ।।\n\nतदूर्ध्वे तु द्वितीयं तु क्षीरपूर्णसुशोभनं ।\n\nस्रवन्तममृतं ध्यात्वा स्थापयेत् पुष्टि कामतः ।।\n\n४५ब्)\n\nसप्तरात्रप्रयोगेन मृत्युजिद् भवते नरः ।\n\nक्षीणकायो भवेत् पूर्णं पक्षान्ते तु यथा शशी ।।\n\nन मृत्युवशगः सौरै सत्यं मेनांनृतंवचः ।\n\nसाध्यर्णरोधितं नाम रक्षापदसमन्वितं ।।\n\nमध्ये संयोजयेत् साध्यं पूर्ववच्चामृतीकृतं ।\n\nतदात्मानं तु संवेष्ट्य वारुणेन तु वै पुनः ।।\n\nकलाशेषेण तद्बाह्ये संपूर्णेन तु वेष्टयेत् ।\n\nपुरंदरं ततो बाह्ये द्वाचतुर्दिक्षु गोचरे ।।\n\nतन्मंडलांते योज्येत वक्त्रसंपुटमध्यगं ।\n\nरक्षितं चामृतीशेन न तस्य भयदं क्वचित् ।।\n\nभवति योगिनी भूतरक्षराक्षसहिंसकैः ।\n\nब्रह्मराक्षसकाः सर्वे डाव्योडामरिकास्तथा ।।\n\nतेषां वै रक्षणार्थं तु यागरक्षासुशोभने ।\n\nकुंभान्तस्थं लिखेन्नाम तं स्थाप्य कमलोपरि ।।\n\nअधोमुखं ततो पुष्टिकमलं पूर्ववल्लिखेत् ।\n\nतत्कर्णिकस्थं विमलं अधोवक्त्रं प्रयोगतः ।।\n\nस्रवमानं ततो ध्यायेदमृतं सर्वतो मुखं ।\n\n४६अ)\n\nअमृतीशंकरं धेनु प्रविष्टं तु विभावयेत् ।\n\nहृदिस्थं तत्प्रविष्टं तु सर्वनाड्यः प्रपूरयेत् ।।\n\nतत्क्षणाद् भवते पुष्टि क्षीणकायश्च यो नरः ।\n\nपंक्त्या तु वै लिखेन् मंत्रं प्रत्येकं वर्णमध्यगं ।।\n\nनामं साध्यस्य वै लेख्यं दिग्विदिङ्मृत्युजिल्लिखेत् ।\n\nपूर्ववत् कमलं लिख्य षडंगं पूर्ववत् प्रिये ।।\n\nसंयोज्य पूजयेत् शक्त्या यथाविभवविस्तरं ।\n\nसर्वश्वेतोपचारेण सर्वदुःखनिवर्हणं ।।\n\nभवते मंत्रमुख्यैस्तु नात्रकार्यविचारणा ।\n\nइति सर्वस्रोतसंग्रहसारे मृत्युजिदमृतीशविधाने यंत्राधिकारो नाम \n\nसप्तदशमः पटलः ।।\n\nश्रीदेव्युवाच ।।\n\nभगवं देवदेवेश सर्वसत्वं हितेरत ।\n\nव्रातास्त्वं तु सुरेशान सर्वानुग्रहकारक ।।\n\nउक्तं त्वया महेशान व्याप्ति मंत्रेषु चाध्वनः ।\n\nआख्या हि मे जगन्नाथ यदि तुष्टोसिते प्रभुः ।।\n\n४६ब्)\n\nमंत्राणां कीलनादौ तु योजनं सूचितं प्रभुं ।\n\nनाख्यातं देवदेवेश यथायोज्यन्ति साधकाः ।।\n\nचूर्णलोपांजनादीनि कुहिकानि तु यानि हि ।\n\nयथा मंत्रस्तथा जप्यै ध्यानधारणयोरपि ।।\n\nअन्येन मुक्तदोषेस्तु विषादिगरसंभवे ।\n\nयोजितं मंत्रराजानं कथं ज्ञास्यन्ति दैशिकाः ।।\n\nपरदेहे स्वदेहे वा लक्षणैः कैश्चि दृश्यते ।\n\nदृसंहिति कुतः कार्यं रक्षाया परमेश्वर ।।\n\nईश्वर उवाच ।।\n\nयो विंद्यात् समिदं ज्ञानं सर्वकृत् साधकोत्तमः ।\n\nपरप्रयुक्तमंत्रस्य लक्षणं सुरसुंदरि ।।\n\nरागद्वेषाभिभूतं तु अपिमानश्च योगिनः ।\n\nकार्यार्थं राजकार्ये वा परिभूतं यतस्ततः ।।\n\nयोजयेत् मंत्रराजानं येन यत् सविभास्सदा ।\n\nसेविते मंत्रनाथेन त्रैलोक्यं हस्तगं भवेत् ।।\n\nकिं पुनर्मानुषे लोके वश्याकर्षणमारणं ।\n\nकरोति लीलया पूर्वं मंत्रराजप्रभावतः ।।\n\n४७अ)\n\nध्यानेन मंत्रयुक्तेन तथा लेख्य क्रमेण च ।\n\nहोमेन लोहचूर्णैश्च तथा संक्रमणौषधैः ।।\n\nविवादिगव(?) दोषैश्च खानपान विलेपनैः ।\n\nएकान्ते निर्जने रात्रौ निःशब्दे तु वनेपि वा ।।\n\nपूजयेद् देवदेवेशं महाभैरव रूपिणं ।\n\nमहासंहारसंयुक्तं नैवेद्यैर्विविधैस्तथा ।।\n\nपानैश्च विविधैश्चैव धूपदीपानुलेपनैः ।\n\nवस्याग्रतस्थितो मंत्री ध्यायेद् भैरव रूपिणं ।।\n\nमहाकरालवदनं दंष्ट्रानं विकृताननं ।\n\nउर्ध्वदृष्टि विरूपाक्षिं महाश्मश्रु भ्यानकं ।।\n\nआयुधैर्विविधैश्चैव नानाप्रहरणोद्यतं ।\n\nग्रसमानं हि भूतानां कालरूपे स्वरूपतः ।।\n\nध्यानयुक्तं महामंत्रं योजद्येद्वृद्धि(?) मध्यतः ।\n\nमहामंत्रवरंघोरं वर्णरूपं विचिन्तयेत् ।।\n\nभ्रममानं देहमध्ये अक्षरामंत्रनायके ।\n\nद्रूतास्ते हेमवत् तत्र वह्निरूप विचिंतयेत् ।।\n\nभ्रममानं देहमध्ये अक्षरामंत्रनायके ।\n\n४७ब्)\n\nद्रुतास्ते हेमवत् तत्र वह्निरूपं विचिन्तयेत् ।\n\nताम्रवद्रसरूपं तु हृदिस्था परिकल्पयेत् ।।\n\nसुस्वरूपं भवेत् तत्र तत्रान्तः कारणं क्षिपेत् ।\n\nशक्तिर्मायाधिकास्तेषा एकभावं विकल्पयेत् ।।\n\nवीजांकुरवशेकं तु महानंदं प्रवर्तयेत् ।\n\nअनन्ताशक्ति संक्षोभा च(?) कुरेव(?) समुत्थिता ।।\n\nप्रज्वलन्तं तृशूलं तु ध्यायमानं स्वशक्तितः ।\n\nनिष्क्रान्तं कनिकाभासं स्फुरज्वाला बलायुतं ।।\n\nसुवक्त्र यंत्रमार्गेण प्रेरितं शक्ति वेगतः ।\n\nसव्यस्य वक्त्ररंध्रेण प्रविशन्तं विचिन्तयेत् ।।\n\nदीप्तहाटकवर्णाभं वह्निज्वालासमायुतं ।\n\nस्फुरन्तं वायुवेगेन ध्यायमानं महाबलं ।।\n\nचित्तशक्त्या तु देवेशि मृत्युरूपेण चोदितः ।\n\nततः संक्षोभितं शूलं पतितं हृदिमध्यगः ।।\n\nतेनाक्रान्तस्तु मंत्रेण तीव्रं हृत्पद्ममध्यगः ।\n\nआयुधैः प्रेतसत्यस्य नानाप्रहरणोद्यतैः ।।\n\n४८अ)\n\nइति ध्यायेन्महाक्रूरात् पतितोसौ ममाग्रतः ।\n\nशूलेन संपुटी भूतं गृहीतं परिचिन्तयेत् ।।\n\nचैतन्यं ग्राहयेत् तत्र साध्य हृन्मध्यसंस्थितं ।\n\nस्वशक्त्योच्चारयेद्वेगाद्ध्यानं मंत्रप्रयोगतः ।।\n\nनीयते सममासीध्ये मंत्रस्यास्य प्रभावतः ।\n\nशरीरविंवशी भूत नानामंत्रप्रयोगतः ।।\n\nइति ध्यानपरो यस्तु सप्ताहान्मारयेतसः ।\n\nमृयते नात्रसंदेहो यदि साक्षात् पुरंदरः ।।\n\nसप्तरात्र प्रयोगेन देविनास्त्यत्रसंशयः ।\n\nअथवामरणं नेच्छेत् प्रविशेतस्ववक्त्रतः ।।\n\nसाध्यचिन्तं समाध्याय सततो ह्यधिमध्यतः ।\n\nसाध्यामृत महोघे सिंचमानं हृदिस्थितः ।।\n\nअनेनैव प्रयोगेन आकर्षे तृदशान्वलान् ।\n\nसंहृतः सर्ववीरैश्च का कथा मनुजेषु च ।।\n\nस्वराज्यं स्वधनं चैव स्वदारात् स्वसुतं तथा ।\n\nददंति मंत्रिणे सर्वं आकृश्या मंत्र तेजसा ।।\n\n४८ब्)\n\nऋपूंदासत्वमायान्ति क्लिन्न योन्यस्तथांबु या ।\n\nपूर्ववत् संप्रयोक्तव्यं त्रिशूलं साध्यविग्रहे ।।\n\nतत्रस्थं चिन्तयेत् साध्यं चाल्पमानं मुहुर्मुहुः ।\n\nस्वस्थानात् प्लाव्यते वेगान्नीतः कल्पान्त वायुना ।।\n\nउच्चाटयति तत्साध्यं मेरु मध्यादि संस्थितः ।\n\nअनेनैव प्रयोगेन प्रीति विद्वेषलक्षणं ।।\n\nनिष्क्रान्तं तद्विधा चिन्त्य उभौ तेषां प्रपूजयेत् ।\n\nउच्चारण प्रयोगेन विमुक्ता यान्ति वेगतः ।।\n\nविद्वेषे दहनं लक्ष्मी किं पुनर्मनुजा भुवि ।\n\nएवमेवान्व योगेन प्रविष्टः साध्यविग्रहे ।।\n\nतत्रस्थं देवदेवेशं चिच्चेतनसमन्वितं ।\n\nआक्रम्य हृदयं तिष्ठेत् पिबे द्रव्य गमं क्रमात् ।।\n\nद्रावयेत् परदेहं तु सूर्यवद्विसमन्वितं ।\n\nप्रत्येकं द्रावयेद् द्रव्यं पूरयित्वा स्वविग्रहं ।।\n\nआपूर्य देहं सकलं चंद्रवत् तिष्ठते ततः ।\n\nक्षीणं साध्यं विचिंत्यं च सर्वक्षीणं स्वविग्रहं ।।\n\n४९अ)\n\nकिंचित्काले तु तिष्ठेत यावत् पूर्वं निरन्तरं ।\n\nवेगेनागच्छते पूर्णं प्रविशत् स हृदान्तरे ।।\n\nअमृतात् प्लव्यमात्मानं देवेशं तत्र पूजयेत् ।\n\nतैर्द्रव्यैरमृती भूतं परिपूर्णं प्रकल्पयेत् ।।\n\nसप्ताहाभ्यासयोगेन आनयेन्निर्विकल्पतः ।\n\nब्रह्मविष्केश्वराद्यैस्तु रक्षितं यदि नित्यशः ।।\n\nअनेनैव प्रयोगेन हृदि चिन्तं करिष्यति ।\n\nउन्मत्तः क्रियते वापि स्तंभितं वा प्रकल्पयेत् ।।\n\nमूको वा तिष्ठते साग्र्य ग्राहयेद् वा यदिच्छया ।\n\nज्वरभूतविशादिभ्यो व्याधिशोकभयावहं ।।\n\nशूलमुन्मेलदुःखैश्च नानाव्याधिशतैरपि ।\n\nयादृशं चेच्छते साध्यं तादृशं कृयते बला ।।\n\nअनेनैव प्रयोगेन साध्यं वा ग्राहयेद् विषैः ।\n\nनागैश्च दस्युभिस्साध्यै सप्ताहान्नात्रसंशयः ।।\n\nततः प्रभृति साध्यस्य दुःखशोकाश्च जायते ।\n\nअनुत्साहं ततो द्वेगं बंधुपुत्रक्षयान्वितः ।।\n\n४९ब्)\n\nदारांभृत्यांस्तथा भ्रातॄं प्रजा सर्वं च यौवनं ।\n\nनोच्यते क्रमशस्साध्यो दुःस्वप्नं पश्यते सदा ।।\n\nअतिक्लेश सहो नेह(?) वचिन्तो भवते क्वचित् ।\n\nअनुच्छाहमनाश्चासो भवत्रासं च जिह्मकं ।।\n\nकार्यहानिं राजभयं विदेशगमनं तथा ।\n\nदुःखितं राज्यभ्रंशं वा देशादेश परिभ्रमं ।।\n\nएवमादि सहस्रैश्च दुःखदोषैः समन्वितं ।\n\nतिष्ठते च परो भूमौ व्यभिचारे कृते सति ।।\n\nअथवा होमयेत् साध्यं फलं द्रव्यं तथौषधं ।\n\nखदिराग्नौ कंटकैश्च चित्यग्नौ वापि होमयेत् ।।\n\nकार्या तु सारहोमैर्वा तुषांगारसमन्वितैः ।\n\nपुष्पकं कणकैर्वापि महाफल्गुषमेव वा ।।\n\nकृष्णांजसंभवं कार्यं होमसिद्ध्यानुसारतः ।\n\nतदद्भावात् प्रकुर्वीत फलैः सद्यैस्तृकंटकैः ।।\n\nरक्तास्तु कुसुमान्वश्ये उच्चाटे कृष्णवर्णकं ।\n\n५०अ)\n\nमरणे कंटकैर्युक्ता विद्वेषे गंधदूषिता ।\n\nउच्चाटे कटु तैलोक्ता आकर्षे घृतसंयुतां ।।\n\nका कस्य संयुतं कृत्वा मारणे कुसुमं हुनेत् ।\n\nविद्वेषे कटु तैलैश्च लवणेन हुतौ यजेत् ।।\n\nएवमेव फलं हुत्वा बीजांश्च विविधा क्रमात् ।\n\nकरोति विविधं च्छिद्रं साधको दुष्टहिंसकात् ।।\n\nअथवा लेखयेद्वापि नानामंत्रप्रयोगतः ।\n\nमंत्रनाथेन देवेशि साध्यनामं विदर्भितं ।।\n\nअनलां कायेथेच्छासौ साध्यार्णेषु नियोजयेत् ।\n\nआग्नेययं मंडलांतस्थं वायुमंडलवेष्टितं ।।\n\nज्वलंतं चिन्तयेत् साध्यं दिनानां सप्तकं यदि ।\n\nतत्क्षणानां जायते दाघं यदि शक्रसमो भवेत् ।।\n\nमंत्रराजं निवद्व्येतस्मरेण पटमध्यगं ।\n\nश्मशानांगारके लिख्य विषरक्तान्वितेन तु ।।\n\nयस्य नामं वरारोहे हूं फट्कारं विदर्भितं ।\n\nमारयेत् तत्क्षणावेगात् करजातिसमन्वितं ।।\n\n५०ब्)\n\nमृयते सप्तरात्रेण अथ शत्रु भयं भवेत् ।\n\nमंत्रनाथ महादेवि अधोर्ध प्राक् स्वसंस्थितं ।।\n\nसाध्यनामदेवेशि कार्यत्वं शपदे लिखेत् ।\n\nविगतं श्रेयमाप्नोति मानुश्रीयस्य या भवेत् ।।\n\nतृरक्षमवमाने तु यन्नामं तु समालिखेत् ।\n\nयकाराद्यंत संरुद्धंमतः फट् स्त्रितयान्वितं ।।\n\nप्रेत स्थाने निधाप्येवं भैरवं तत्र पूजयेत् ।\n\nअर्कपुष्पैर्वरारोहे तद्दिशाभिमुखस्थितः ।।\n\nतमुच्चाटयते क्षिप्रं विद्वेशो भव जायते ।\n\nनियोग भवदे ह्येष मातामित्रो यदि भीवन् ।।\n\nपंचागेन पिशाचस्य क्रुद्धराजवसानकं ।\n\nनाम्ना समालिखेद् यस्य उन्मत्तं ज्वरदाघ कृत् ।।\n\nकाकोलूकस्य पक्षाणि खरोष्ट्रं मूत्रमृत्तिका ।\n\nकृत्वा पतिकृतं कार्यं काकरक्तेन लेखयेत् ।।\n\nकाकोलूकस्य पक्षाणि गुदयाता विनिक्षिपेत् ।\n\n५१अ)\n\nचतुष्पथे निखने श्मशानाग्निं ततोपरि ।\n\nप्रज्वाल्य होमयेत् प्राज्ञः काकपक्षांश्च सुव्रते ।।\n\nउद्भ्रान्तपत्रसहिता खरमूत्रेण भाविता ।\n\nयस्य नामं समुद्दिश्य यकाराद्यं तु रोधितं ।।\n\nमंत्रावसाने विन्यस्यस्तं विसर्गान्तं विचारयेत् ।\n\nभ्रमते काकवत् पृथ्वी शत्रुव्याधि प्रपीडितं ।।\n\nपिष्ट्याकं निंबपत्राणि मृतकेश तुषानि च ।\n\nशत्रोः प्रतिकृतिं कुर्यादर्कपुष्पैस्तु वेष्टयेत् ।।\n\nश्मशाने निखने तत्र वह्नेः प्रज्वाल्य चोपरि ।\n\nपुष्पैर्विभीततरुजैर्यस्य नाम्ना तु होमयेत् ।।\n\nविद्वेषो भवते शत्रुः कामदेव समोपि यः ।\n\nअथ चेन्मारयेत् क्षिप्रं शत्रु वै निश्चितात्मनः ।।\n\nअपकारशतैर्युक्तौ कृतघ्नो दुष्ट चेतसः ।\n\nकपाल द्वितयं ग्राह्यं नामं शत्रो समालिखेत् ।।\n\nकपालहस्तकस्तत्र विषांगारेण भावितः ।\n\nरुधिरेण समायुक्तं फट्कारांत विदर्भितः ।।\n\n५१ब्)\n\nमहापितृवनं गत्वा भैरवं पूजयेत् ततः ।\n\nकृष्णमाल्योपहारैस्तु ततः कर्मसमारभेत् ।।\n\nविज्ञप्तं देवदेवेश शत्रुमेवं निपातयेत् ।\n\nअनुज्ञातस्तु देवेशिं गृहीत्वा तु शिरो द्वयं ।।\n\nतत्र गत्वा महादेवि कपालासनसंस्थितः ।\n\nतत्रस्थो रूपवर्णस्तु दक्षिणाभिमुख स्थितः ।।\n\nआत्मानं भैरवं रूपं ध्यात्वा घोरं स्वभीषणं ।\n\nक्रूद्धः समुच्चरेन् मंत्रं विलोमेन महामतिः ।।\n\nहूं फट् स्वमुच्चार्य काद्यश्चास्फालयेद्भृशं ।\n\nखंडश * *? तो यावत् तावच्छत्रुः प्रनश्यते ।।\n\nसप्तरात्रेण देवेशि प्रयोगस्त्व निवर्तकः ।\n\nअन्ये शतसहस्राणि अन्यकालोच्छितानि तु ।।\n\nप्रयोगानि करोत्येशः पूजितो मंत्रनायकं ।\n\nस्थावरं जंगमं चैव योगजं शंकयापि वा ।।\n\nकृत्त्रिमं वा प्रकुर्वीत सच्चिन्तं प्राणहानिकं ।\n\nमूत्रं रक्तं तथा केशं वलास्थिं वानसीषु च ।।\n\n५२अ)\n\nगोस्थिष्यास्थिभृगालांस्थि तथा मेषाविलोचनं ।\n\nगोधूम हाटके युक्तो गृध्रवृष्ट्या च लेपयेत् ।।\n\nभक्षैपानै प्रदातव्या यागं कृत्वा सुपूजितं ।\n\nस्नाने विलेपने धूपे गंधवस्त्रे तथौषधे ।।\n\nमृयते नात्रसंदेहं तृसप्तेन समो यदि ।\n\nवनकामाषमुद्गाणि अपानेन विनिर्गता ।।\n\nधान्यं शृतं तथा रक्तं स्त्रीरक्तं निर्मलं तथा ।\n\nमूलं रक्तं तथा केशं लाला चैव वरानने ।।\n\nमूत्रं जारीकृताह्वावनागेंद्रमदसंयुता ।\n\nमोहनी विष्णुक्रान्ता च धात्री चैवकतस्थिता ।।\n\nपुष्यरिक्षे तु युंजीत गर्वितानां यशस्विनि ।\n\nभक्षेपानेषु दातव्यं यावदायुर्वशी भवेत् ।।\n\nइति संक्षेपतः प्रोक्तं प्रयुक्तं मंत्रनायकं ।\n\nकरोति विविधा वाधां पूर्वसेवा यदा कृता ।।\n\nसाधको योजयेद् देवि मंत्रा मंत्रेषु जायते ।\n\nखादकास्त्रादि मंत्राणां परस्पर नियोजनात् ।।\n\nतीव्रातीव्राभियोगेन दूर्णितानिःखषा गता ।\n\n५२ब्)\n\nपरस्परं सिद्धिहानि जपस्य हरणं तथा ।।\n\nजंभनं स्तंभनं चैव मोहनं कीलनं तथा ।\n\nबलाबलवियोगेन साधकाये यजंति च ।।\n\nइत्यमृतीषविधाने वश्याकर्षणाधिकारोष्टा दशमः पटलः ।।\n\nश्रीदेव्युवाच ।।\n\nभगवं देवदेवेश सर्वभूत हितेरत ।\n? णं कृत्वा सुरेशान सर्वानुग्रहकारक ।।\n\nउक्तान्वया महादेव व्याप्तिमंत्रेण चाध्वनः ।\n\nआख्याहितं जगन्नाथ यदि तुष्टोसि मे प्रभो ।।\n\nमंत्राणां काल(?) नादौ तु योजनं सूचितं विभुः ।\n\nनाख्यातं देवदेवेश यथा सिद्ध्यन्ति साधक ।।\n\nपरयुक्ता नश्यन्ति कृत्या खार्खोदकानि च ।\n\nप्रत्यंगिरा प्रयोगेन हंतिरिष्टान्यनेकशः ।।\n\nयथा तथा महादेव ब्रूहि निःसंशयं मम ।\n\nईश्वर उवाच ।।\n\nवादिनामेव सर्वेषा मंत्रवादं तु चोत्तमं ।\n\nआज्ञा नियोजयेत् मंत्रं मंत्रलिंगानि सुव्रते ।।\n\n५३अ)\n\nदीपनं बोधनं चैव ताडनं चाभिषेचनं ।\n\nविमलीकरणं चैव तथेंधन निवेशनं ।।\n\nसन्तर्पणं गुप्तिभावं आप्यायं नवमं तथा ।\n\nएवं नवप्रकारेण मंत्रवादमशेषतः ।।\n\nयोजानाति स जानाति मंत्रसाधनसाधनं ।\n\nएकादशं विधो मंत्रो ज्ञातव्यो हि पुनः पृये ।।\n\nयेन सम्यक् प्रयोगाश्च सिद्ध्यन्ते साधकेश्वराः ।\n\nते च वै संप्रवक्ष्यामि सर्वशास्त्रेषु सम्मतं ।।\n\nसंपुटं ग्रथितग्रस्तं समस्तं च विदर्भितं ।\n\nआक्रान्वमथमाद्यन्तगर्भस्थं सर्वतोद्धृतं ।।\n\nतथा युक्ति विदर्भं च विदर्भ ग्रथितं तथा ।\n\nइत्येकादशधा मंत्रा भवन्ति फलदा पृये ।।\n\nसिद्धं साद्ध्यसुसिद्धं च तथैवारित्वमेव च ।\n\nज्ञात्वा सर्वमशेषेण मंत्र वा * * *? चरेत् ।।\n\nउदयास्तमनं व्याप्तिं ध्यानमुद्रा स्वरूपतः ।\n\nयो वेत्येवमवेदज्ञो सर्वकृत् सर्वकोत्तमः ।।\n\nएवमाद्यैरशेषैश्च भावभेदः सुरेश्वरि ।\n\nभावितव्या(?) महामंत्रा भवन्ति फलदा प्रिये ।।\n\n५३ब्)\n\nतस्मात् सर्वप्रयत्नेन ज्ञात्वा सर्वं नियोजयेत् ।\n\nअस्य वै मंत्रराजस्य नास्ति देवि विचारणा ।।\n\nसर्वेषामेव मंत्राणां वृंहकः परमेश्वरः ।\n\nअनेन ग्रंथिता मंत्राः सूत्रेमणि गणा इव ।।\n\nअस्य गर्भे स्थिता मंत्राः भवन्ति सिद्धिमोक्षदाः ।\n\nयस्मात् सर्वगतं देवं सर्वसिद्धिफलोदयं ।।\n\nव्यापकं सर्वतो भद्रं सर्वतो सुखमव्ययं ।\n\nपूरणं सर्वमंत्राणां रक्षणं परमं बलं ।।\n\nमंत्राणां योनि भूतं तु मोक्षदं सिद्धिदं शुभं ।\n\nयतस्ततोस्य मंत्रस्य नास्ति देवि विचारणा ।।\n\nएभिर्दोष सहस्रैश्च छिद्रितं साधकं यदि ।\n\nविनायकैश्च ये ग्रस्ता आधिव्याधि प्रपीडिताः ।।\n\nराज्यभ्रष्टास्तु राजानः परराष्ट्रनिपीडिताः ।\n\nविरक्तपौरान्निर्वृत्या अपुत्राश्च सुदुःखिताः ।।\n\nमृतपुत्रामृतादारा स भयाविगत शृयः ।\n\nआचार्यः साधको वापि मंत्रसिद्धि परांमुखा ।।\n\nविप्रुत्रा दुर्भगानार्यो बंध्या विद्विष्टभर्तृकां ।।\n\n५४अ)\n\nएवमादि सहस्रैश्च दुःखदोषैश्च संयुता ।\n\nदृष्ट्वान्त मानवां लोके उक्तौर्दोषैश्च दूषिताः ।।\n\nतथा चैवग्र कर्तव्यं यागभाग्यरुहांपरां ।\n\nश्रीवागं परमेशानि मंत्रेणानेन मंत्रिणा ।।\n\nमहालक्ष्मी कृते यागे भाग्यभाग्भवते नरः ।\n\nपूर्वोक्त दोषनिर्मुक्तो प्राप्नोति परमसुखं ।।\n\nकलशे नाभिषिक्तोसौ पूजयित्वा महाश्रियां ।\n\nप्राप्नोति चिन्तितां कामान् ब्रह्मविष्णुशिवोपमान् ।।\n\nएवं ज्ञात्वा तु मेधावी यागं कुर्यात् सुशोभनं ।\n\nकर्तव्यं सर्वथा देवि सर्वश्रेयकरं परं ।।\n\nपूर्वोक्तेनूप्रदेशे तु सर्वलक्षणलक्षिते ।\n\nसर्वशल्योद्वृति(?) रम्ये महापद्मवने तथा ।।\n\nप्रछन्नेषु च शस्तेषु सुगुप्ते शरणोपरि ।\n\nआलिखे मंडलं तत्र चतुरश्रं समन्ततः ।।\n\nएकोन विंशसूत्राणि पतयेद् वैंद्र वारुणे ।\n\nतथा दक्ष कुबेराभ्यां(?) सूत्राणि सुसमां कुरु ।।\n\n५४ब्)\n\nभागेष्टादशभिर्भागैश्चतुर्दिक्षु समन्ततः ।\n\nकोष्ठकानां शतात्रीणि चतुर्विंशाधिकानि तु ।।\n\nतन्मध्ये तु लिखेत् पद्मं अष्टपत्रं सुशोभनं ।\n\nभागाष्टकं तु तन्मध्ये चतुर्था विभजेत् ततः ।।\n\nप्रथमे कर्णिका कार्या केसराणि द्वितीयके ।\n\nसंधयश्च तृतीये तु दलायाणि चतुर्थकं ।।\n\nभ्रामयेच्चतुरौ वृत्ता सुसमासुसमानतः ।\n\nदिक्षुसुत्राष्टकं दद्याद् विदिक्षुः पातयेत् तथा ।।\n\nऐंद्र्या दिशि गृहीत्वा तु मध्यसूत्रप्रमाणतः ।\n\nकिं जल्कस्थंभवेत्पत्रं तन्मध्ये कर्णिका लिखेत् ।।\n\nदलसंधि स्थितेः सूत्रे स्थाप्यपार्श्वे तु भ्रामयेत् ।\n\nद्वाभ्यामुभयपाश्वाभ्यां पुर्वपत्रप्रसाधयेत् ।।\n\nइतरान्येवमेवं तु पद्मपत्रदलं भवेत् ।\n\nपीता तु कर्णिका कार्या पुष्करा हरिता स्मृता ।।\n\nकेसराणि विचित्राणि चतुर्विंशकसंख्यया ।\n\nसितारक्ता तथा पीता मूलमध्याग्र योजिता ।।\n\n५५अ)\n\nसुश्वेताश्च दलाकायां व्योमरेखा तु वर्तुला ।\n\nबाह्ये चांगुष्ठमानेन श्वेतवर्णासुशोभना ।।\n\nदलान्तराणि रक्तानि तद्बाह्ये चतुरश्रकं ।\n\nतथैवांगुलमानेन सितरेखा तु पीतला ।।\n\nगात्रकानि ततो बाह्ये भागाभ्यां चैव पार्श्वतः ।\n\nसितादि वर्णभेदेन कोणेष्ठाग्नेयमादिभिः ।।\n\nगात्रकाः पीतवर्णाद्याः पूर्वादि क्रममालिखेत् ।\n\nद्वौ द्वौ भागौ ततो लोप्य वीत्यर्ये चैव सर्वतः ।।\n\nकृष्णेन रजसा पूर्य शंखपद्मविभूषिताः ।\n\nद्वारशुक्लादि कुर्वीत द्विभागेनैव पार्श्वतः ।।\n\nवीथिमानेन विस्तारं वीथ्यर्धेन तु कारयेत् ।\n\nकंठं तथोपकंठं च तथा शोभोपशोभितं ।।\n\nएवं निष्पाद्यते द्वारं संवृत्ता त्रीणि कारयेत् ।\n\nपश्चिमं विवृतं कार्यं पार्श्वाभ्यां विलेखयेत् ।।\n\nशोभाश्चैवोपशोभाश्च रक्तवर्णाश्च पीतकाः ।\n\nप्रतिकुर्याच्चतुर्दिक्षु कोष्टकैरधरोत्तरैः ।।\n\n५५ब्)\n\nकोणान्तेषु लिखेद् देवि पद्मशंखौ समं ततः ।\n\nतस्मिन् बाह्ये समन्ताच्चु? भूतरेखा प्रपातयेत् ।।\n\nसितादि वर्णभेदेन निवृत्त्याद्याश्च ताः कलाः ।\n\nबाह्ये तु पत्त्रवल्यब्जैः स्वस्तिकैरुपशोभितं ।।\n\nआलिखेत् मंडलं मुख्यं तन्मध्ये तु यजेच्छृयं ।\n\nपूर्वाधिवासः कर्तव्यो यथाविभवविस्तरैः ।।\n\nयागहर्म्यं प्रकर्तव्यं शक्त्याद्रव्यानुसारतः ।\n\nवेदीतोरणसंयुक्तं नाना ध्वजविभूषितं ।।\n\nछत्रपादुकशयादि नाना शोभसमन्वितं ।\n\nगृहोपस्करणाद्यैश्च भोगैर्नानाविधैस्तथा ।।\n\nवितानोपरिकर्तव्यं सुश्वेतं तु मनोरमं ।\n\nजवनी चतुरंगा च दीपाष्टौ दिक्षुदापयेत् ।।\n\nबालव्यंजनघंटाश्च तथा दर्श चतुष्टयं ।\n\nपताकाष्टौ तवाश्रेष्ठा नानारंगसमुद्भवाः ।।\n\nकलशाष्टौ तथारोप्या ताम्राया मृन्मयापि वा ।\n\nसमुद्राष्टौ तथा पूज्या सर्वौषधि समन्विताः ।।\n\nभूतपल्लवयुक्ताश्च स हिरण्याश्च पूजयेत् ।\n\n५६अ)\n\nकांडाष्टौ पंचरंगाश्च चतुर्दिक्षु निवेशयेत् ।\n\nलोकपालास्तथा पूज्या पटेषु स्वाकृति स्थिताः ।।\n\nतथा ह्यस्त्रा कृतिः कार्या दशदिक्षुसमन्ततः ।\n\nद्वाराध्यक्षांस्ततो बाह्ये कर्तव्याम्नाय दर्शनं ।।\n\nसर्वसाधारनत्वाश्च पटे कार्यास्तु या दृशा ।\n\nवेदमंगलनिर्घोषैर्जयपुण्याहसंयुतै ।।\n\nनृत्तवादित्रगीतैश्च स्तोत्रैर्नानाविधैस्तथा ।\n\nआचार्यश्च स्रुशुचिर्दक्षश्चंदनागुरुचर्चितः ।।\n\nधौतपौतिकया युक्तं उष्णीषांगुलि भूषितः ।\n\nकटकादिभिहारैश्च पुष्पं स्रग्दामभूषितः ।।\n\nमूर्तिपैर्धूपबाहैश्च अर्घवाहैस्तथैव च ।\n\nसर्वसंभारसंयुक्तं अधिवासनपूर्वकं ।।\n\nकुंभोस्त्रवर्द्धनी चैव तथा क्षेत्रपरिग्रहं ।\n\nपश्चाद्वैरजपातं तु कर्तव्यं दैशिकेन तु ।।\n\nपूर्वोक्त वपुषा ध्यात्वा मृत्युजित् मध्यतो यजेत् ।\n\nतदुत्संगे स्थितां देवीं श्रियं वै विश्वमातरं ।।\n\n५६ब्)\n\nविशुद्धस्फटिकप्रख्याहिमकुंदेंदु सप्रभां ।\n\nचंद्रार्बुदप्रतीकाशं गोक्षीर सदृशं प्रभां ।।\n\nमुक्ताफलनिभां श्वेतां श्वेतवस्त्राविभूषितां ।\n\nसितचंदनलिप्तांगीं कर्पूरक्षोदधूसरां ।।\n\nशुभ्रहारेंदु कांतादि रत्नोज्वलविमंडितां ।\n\nसितस्रग्दाममालाभिः कमलैः सुविभूषितां ।।\n\nहरहाससुशुभ्रांगी सिंहहासांमनौरमां ।\n\nसुशुक्लमुकुटोपेतां एकवक्त्रां त्रिलोचनं ।।\n\nबद्धपद्मासनासीनां योगपट्टविभूषितां ।\n\nशंखपद्मकरां सौम्यां वरदाभयपाणिनीं ।।\n\nचतुर्भुजां महादेवीं सर्वलक्षणलक्षितां ।\n\nध्यातव्यां भावभेदेन रूपायुधविभूषितां ।।\n\nअमृतीशविधानेन तथैवांगानि विकल्पयेत् ।\n\nसर्वश्वेतोपचारेण पूजयेत् सर्वसिद्धिदां ।।\n\nअनेनैव विधानेन श्रीधरं वा शृया सह ।\n\nपूजयेद् भक्तितो देवि सर्वकामफलप्रदं ।।\n\n५७अ)\n\nपाद्यार्घकुसुमैः शुभ्रैर्मृष्टधूपैश्च धूपयेत् ।\n\nलेहैः पेयैस्तथा वोष्पैर्भक्षैर्नानाविधैः शुभैः ।।\n\nपूजयेत् परमेशानं सर्वसिद्धिफलप्रदं ।\n\nपूर्वैवनिर्मितं कुंडे होमं पूर्वोदितेन च ।।\n\nतर्पये देवदेवेशीं भक्तियुक्तेन चेतसा ।\n\nअथवाष्ट भुजां देवीं चितां रत्नकरां शुभां ।।\n\nकलशं धारयेन्नित्यं अमृतेन समन्वितं ।\n\nसोमसूर्यकरां देवीं सितपद्मोपरिस्थितं ।।\n\nनिधीनां चोपरिष्टा तु गजमंगलभूषितां ।\n\nब्रह्माद्यैः सुरसंघातैः पूजितां संस्तुतां सदा ।।\n\nध्यातां जप्तां महेशानि सिद्धिमुक्तिफलप्रदां ।\n\nयष्ट्वा तु देवदेवेशीं कुंभस्थां प्रपूजयेत् ।।\n\nपूर्वोक्तेन विधानेन यागे पूर्वोदिते शुभे ।\n\nपूर्ववद्ध्यानयोगेन कुंभमध्यगतां यजेत् ।।\n\nजप्त्वा चाष्टोत्तरशतं त्वभिषिंचेतपूर्ववत् ।\n\nतस्या बला महालक्ष्मी राज्यं वायदभीप्सितां ।।\n\n५७ब्)\n\nभौमांतरिक्षसिद्धीनि दिव्यां चैवेश्वरी शुभां ।\n\nईहितं कामयेत् किंचित् सुप्रसन्नो प्रयच्छति ।।\n\nआयुर्बलं यशः कीर्ति मेधाकांति शृयं वपुः ।\n\nसर्वं विवर्द्धते यस्य यस्य वेश्मनि पूजिता ।।\n\nयः कश्चिदभिषिक्तो वा यस्य वा साधयेत् प्रिये ।\n\nपूर्वोक्तं सर्वमाप्नोति शान्तिं पुष्टिं सुखानि च ।।\n\nपटे तु लिखितां देवीं यस्य वेश्मनि पूज्यते ।\n\nपूर्वोक्तेन विधानेन तस्य सर्वं प्रयच्छति ।।\n\nबहुनात्र किमुक्तेन सिंहस्यैव यथामृगाः ।\n\nप्रपलायन्ति सर्वे दुष्टादोषां सहस्रशः ।।\n\nकिमन्यैर्मंत्रबृंदैश्च देवताराधनेन वा ।\n\nयत्रैषा देवदेवेशी ध्याता जप्ता तु पूजिता ।।\n\nसंग्रामकाले ध्यातव्या खड्गपत्रलता स्थिता ।\n\nजयं प्रयच्छते वश्यं रिपुदर्पापहा भवेत् ।।\n\nसंग्रामाग्रे सदायोज्या रिपुदर्पापहा भवेत् ।\n\nअवश्यं जयमाप्नोति देवदेव्या प्रसादतः ।।\n\n५८अ) \n\nअपि व्याधिशतार्तो वा दुःखशोकैः प्रपीडिताः ।\n\nसर्वव्याधिविलिप्तो वा कृत्या खार्खोदपीडिताः ।।\n\nमंत्रैर्यंत्रैस्तथा ध्यानैर्जपहोमविशादिकैः ।\n\nचूर्णलेपांजनादीनि कुहकानि तु यानि वै ।।\n\nकरिष्यन्ति रिपो यत्र स्त्रियौ वा पुरुषोपि वा ।\n\nपूजितानेन विधिना तेषां प्रत्यंगिरा भवेत् ।।\n\nआश्रित्य परमां देवीं भक्त्यासंपूजयेत् तु यः ।\n\nयथा न दृश्यते दुष्टैः पापाचार रतैर्नरैः ।।\n\nमंत्रसिद्धैस्तथा धूर्तैः समयघ्नैश्च कंटकैः ।\n\nतथा गुप्तानुयष्टव्या गोपिता सिद्धिदा भवेत् ।।\n\nयागा होमे तथा जप्ये मुद्रायां ध्यानयोगतः ।\n\nसुगुप्तां ध्यायते देवी यस्य सौभाग्य भाग्भवेत् ।।\n\nयस्मादुष्टाश्च वहवो जिघांसन्ति सुखानि च ।\n\nअन्य सौभाग्य संत्यक्ता दौर्भाग्येन प्रपीडिताः ।।\n\nपश्यन्ति यागे होमे च जपध्यानविधौ सदा ।\n\n५८ब्)\n\nजनयन्ति महाविघ्नां तस्माद्गुप्त तमो विधिः ।\n\nभावभेदेन यष्टव्या साधकेन विपश्चिता ।।\n\nएकवीरक्रमेणाथ पूजिता वा सुरेश्वरी ।\n\nददाति सर्वकामांश्च प्रसन्नापरमेश्वरी ।।\n\nशैवे वैष्णवसिद्धान्ते भेदेनैव सुपूजिता ।\n\nभक्तानां चित्तभेदेन फलदा परमेश्वरी ।।\n\nचिन्तामणिर्यथा लोके चिन्तितार्थफलप्रदा ।\n\nतथैषानुमहालक्ष्मी सर्वकामफलप्रदा ।।\n\nदेवासुरमनुष्याश्च नागागंधर्वकिन्नराः ।\n\nऋषयोप्सर सा यक्षा राक्षसाश्च पिशाचकाः ।।\n\nभूतवेतालयोगिन्यो मातरो गुह्यकास्तथा ।\n\nडाव्योडामरिका देव्यो भगिन्यो दूतयस्तथा ।।\n\nतत्रायोगेश्वराः सर्वे योगसिद्धाश्च सर्वशः ।\n\nमहाश्रिया प्रसादा च सर्वे सिद्धाश्च सिद्धिदः ।।\n\nआकारं सर्वसिद्धीनां महालक्ष्मी महाबला ।\n\nआशृतानां च भक्तानां साधकानां वरप्रदा ।।\n\n५९अ)\n\nअस्याः परा हि जगतो नान्या कीचित् सुखप्रदा ।\n\nअणिमादि गुणा ये च सर्वज्ञा द्यास्तु ये परा ।।\n\nते सर्वेस्याः पुमां देवि सिध्यन्ते नान्यथा पृये ।\n\nमोक्षार्थी वा प्रकथ? एकवीरां तु पूर्ववत् ।।\n\nअथवा शक्तिसंयुक्तं प्रतिष्ठापयते विभुं ।\n\nसर्वसंभारसंयुक्तं प्रासादे तु मनोरमे ।।\n\nशक्तिशक्तिमतो योगात् स्थापयित्वा विधानतः ।\n\nजन्मान्तर सहस्रैस्तु यत्पापं समुपार्जितं ।।\n\nतत्क्षणान्न पश्यते देवि तूलराशि रिवानलत् ।\n\nवेष्टमात्रेण देवेशः स्थापितो वापि दीक्षितः ।।\n\nकुलां चोद्धरते सर्वां दशपूर्वां दशापरान् ।\n\nयावत् प्रासाद लिंगं वा प्रतिमा चित्रभित्तयः ।।\n\nपाषाणधातवश्चैव ध्वजो वा ध्वजयष्टयः ।\n\nसमुद्रा सरितो याव मेरुचंद्रार्क भूमयः ।।\n\nसंख्या तत्परमाणूनां तावत्कालं भुनक्ति सः ।\n\nभोगात् सदाशिवे तत्वे भुक्त्वानिर्वाणमाप्नुयात् ।।\n\n५९ब्)\n\nयथा समुद्रसंप्राप्य सिंधुः समरसी गतः ।\n\nतथा शिवत्वमापन्नः पशुर्मुक्तो भवार्णवात् ।।\n\nप्रतिष्ठाफलमेतद्धि प्राप्नुयान्नात्रसंशयः ।\n\nअदीक्षितानां नृपतौ तत्सुतानां द्विजातिषु ।।\n\nभोगालस्याथवा देवि कर्मदोषाश्च विघ्नतः ।\n\nन यष्टं नपस्तप्तं न ध्यानं न प्रतिष्ठितं ।।\n\nपातित्येन मृतानां तु येषां नरकसंस्थितिः ।\n\nनिदानैर्वहुभिर्देवि बालस्त्रीवृद्धमानुषैः ।।\n\nमृतस्योद्धरणार्थाय दीक्षार्थं परमेश्वरं ।\n\nयष्टव्यं पूर्वदेवेशं विशेषस्तत्र वा कृतिः ।।\n\nकर्तव्या रजतावश्यं सदृशाद्वादशांगुला ।\n\nकार्या वा गोपये देवि कुशैर्वा स्नानशोधिता ।।\n\nदीक्षैव तत्र संस्कारां व्याप्त्या यत्र समं नयेत् ।\n\nअणुं च योजयेत् तस्मिं पूर्णाहुत्या क्षिपे नले ।।\n\nयोजन्या शिवतत्वे तु ततः सा योज्यतां लभेत् ।\n\nश्राद्धे संपूजयेद् देवं मंतेष्टि त्वेति वा यजेत् ।।\n\n६०अ)\n\nप्रतिष्ठाप्यस्तथा देवि दग्धपिंडे श्मशानके ।\n\nपूर्वोक्त द्रव्यसंभारैः पूर्वोक्तविधिना गुरुः ।।\n\nपूर्वोक्तं भीषणं रूपं शक्तिद्वयसमन्वितं ।\n\nचतुश्चाष्टौथवा देवि पूर्वध्यानावलोकितं ।।\n\nपूर्वोक्तं फलमाप्नोति इत्याज्ञा पारमेश्वरी ।।\n\nइति सर्वस्रोतसंग्रहसारे मृत्युजिदमृतीशविधानो एकोन विंशतिमः पटलः ।।\n\nश्रीदेव्युवाच ।।\n\nकथितं देवदेवेन प्राणिनां हितकामया ।\n\nअमृतेशविधानं तु सर्वरक्षाकरं परं ।।\n\nइदानीं श्रोतुमिच्छामि संशयं मे हृदिस्थितं ।\n\nदृष्टिपातं प्रकुर्वन्ति जंतूनां मातरः सदा ।।\n\nअसंख्यातास्तुता देव्यो अप्रमेय बलान्विताः ।\n\nछायाच्छिद्रेण बाध्यन्ते योगिन्यौ बलवत्तराः ।।\n\nअत्यन्त वलिनस्तीव्रा निस्तृंशानिर्भया दृढाः ।\n\nहिंसकाः सर्वजंनूनां चालानां च विशेषतः ।।\n\n६०ब्)\n\nन संख्या विद्यते तासां तत्रोपायं वदस्व मे ।\n\nछायारूपं फलं यत्तदृष्टिपातछलं तथा ।।\n\nप्रकुर्वन्ति सदा देव च्छायास्तास्तु कति स्मृताः ।\n\nदृष्टिपातभयं किं वा कथं वापि निवर्तते ।।\n\nएतत्सर्वं समासेन प्रसादाद्वदशूलधृक् ।\n\nभगवानुवाच ।।\n\nश्रूयतां संप्रवक्ष्यामि छायायाश्चैव लक्षणं ।\n\nअप्रमेया ह्यनन्ताश्च मातरो बलवत्तराः ।।\n\nभूताश्च विविधाकारा ह्यनन्ताश्च महाबलाः ।\n\nयक्षरक्षपिशाचांश्च ये चान्ये हिंसका शठाः ।।\n\nन संख्या विद्यते तेषां कोटि भेदेन संस्थिताः ।\n\nसंक्षेपतः प्रवक्ष्यामि येन मुच्यन्ति बालकाः ।।\n\nस्तृयश्च मनुजा वापि नृपपन्यश्च तत्सुताः ।\n\nयथात्यजन्ति बलिनो यागव्रतपरायणाः ।।\n\nमंत्रसन्नद्ध देहाश्च सुप्रमेय बलान्विताः ।\n\nपुराकल्पे समुत्पन्ना नानाजसहस्रशः ।।\n\n६१अ)\n\nसर्वत्र हिंसकाः क्रूराः सर्वकालजिघांसकाः ।\n\nयागार्थमुद्यताः सर्वे भैरवानुचराः सदा ।।\n\nतच्छक्त्या बलिनः सर्वे तत्तेजो बलबृंहिताः ।\n\nमहापशूपहारेण तोषयन्ति महाव्रताः ।।\n\nमहाभैरवरूपं यत्स्वच्छंदं कृतवाहनं ।\n\nदैत्यानां तु वधार्थाय देवानां स्थापनाय च ।।\n\nइंद्रादयो यदा देवा सदादित्यैरुपद्रुताः ।\n\nविद्राविता यदा दैत्यै तदाहंसंस्तुतः सुरैः ।।\n\nब्रह्माद्यैर्विविधैस्तोत्रै माया तेषां हितार्थतः ।\n\nमहाभैरवरूपं तु स्वच्छंदं तु कृतं मया ।।\n\nविद्रावणं तु दैत्यानां देवानां स्थापनाय च ।\n\nतदर्थंनुग्रहा भूता मातरो निर्मिता मया ।।\n\nजित्वातैः शत्रुदर्पं कृतार्थास्ते मदंतिकं ।\n\nआगताः प्रार्थयन्तिस्म विनाशभयभीरवः ।।\n\nभगवं देवदेवेश अस्माभिस्तोषितो ह्यसि ।\n\nतुष्टेन देवदेवेन यत्कार्यं तत्प्रसादतः ।।\n\nकुरु देवेति चोक्तं तैस्तदा ते चरिता मया ।\n\n६१ब्)\n\nअजेया वरदानेन प्रार्थयन्तो महाबलाः ।\n\nएवं भवन्ति मे सर्वे यथासृष्टा मयापुरा ।।\n\nततः प्रभृति तैः सर्व जगत्स्थावरजंगमं ।\n\nआक्रम्यपीडितं सर्वं देवमानुष तिर्यगं ।।\n\nदेवानां तु जिघांसन्ति भूताः स्वर्गे महाबलाः ।\n\nमानुषान्येव वलिनो जिघांसन्ति समन्ततः ।।\n\nतिर्यग्योन्यश्च विविधा जिघांसन्ति तथापरां ।\n\nअसंख्यातास्तु ते प्रोक्ता अप्रमेय वलोत्कटाः ।।\n\nपुनःस्तुतोहं देवैश्च प्रजापति पुरंदरैः ।\n\nतदाक्षिप्ता मयासर्वे भूताश्च बलवत्तराः ।।\n\nमातरो भीमरूपाश्च भयभीतामदन्तिकं ।\n\nआज्ञाविधायिनः सर्वे किंकुर्वाणात् समागतान् ।।\n\nतदा क्रुद्धेन देवेशि मंत्रकोट्यो ह्यनेकशः ।\n\nअवतार्य विनाशार्थं मातॄणां च गृहेषु च ।।\n\nशिवशक्ति प्रभावेन मननत्राणधर्मिणः ।\n\n६२अ)\n\nमंत्रकाद्या ह्यनन्ताश्च मया सर्वेधिकारिकाः ।\n\nविद्याबलभयाद्भीता आगतास्ते मदंतिकं ।।\n\nतदा मया ते विक्षिप्ताः स्थलेषु च जलेषु च ।\n\nदिगंतरेषु शून्येषु ममाज्ञावशवर्तिनः ।।\n\nबलिकामास्तथा चान्ये भोक्तुकामाः परे तथा ।\n\nरतिकामाहं तु कामा वातजाश्चापि पित्तजा ।।\n\nश्लेष्मजाः सन्निपातान्ये भूता विविधरूपकाः ।\n\nमयोक्तास्तेपि बलिनो मयादावशवर्तिनः ।।\n\nमदुक्तमंत्रमुद्राभि ध्यानैश्च विविधैर्युतान् ।\n\nपंचस्रोतो विनिर्भिन्नं शृण्वन्तो हि पदां पृये ।।\n\nतदा सर्वे विद्रवन्ति भयभीतादिशोदश ।\n\nनिधानै बहुभिस्सर्वैजिघांसंति नरं पशुं ।।\n\nदुराचारं दुरात्मानं अशुचिं पुरुषाधमं ।\n\nमातापित्रो रसं माना तथायनवर्जनात् ।।\n\nअति स्त्री संगशमना निबंधाश्च विशेषतः ।\n\nअकालमैथुनान्मोहाद् भयात् संभ्रमणं तथा ।।\n\n६२ब्)\n\nसंध्याविवर्जिता ये च संध्यामैथुन सेवकाः ।\n\nभोजना ध्ययने निद्रा संध्यायां योनि सेवकां ।।\n\nअकामिनीः कामयन्ति गुरुदारादि ये पृये ।\n\nप्रध्वंसयन्ति बलिनो बला चैवाति योषितः ।।\n\nतथान्ये सत्य वक्तारः प्रभुद्रोहकृतो शुभाः ।\n\nअनुक्तैः पापरचितै ये नरा सम्यमाधवाः ।।\n\nएतैरन्यैर्निदानैश्च गृह्यन्ते मानुषा ग्रहैः ।\n\nस्त्रीणां चैव तु दौःशील्यादशौचा भक्ष्यभक्षणात् ।।\n\nतथोभयगुरुद्वेषाद्भर्तारव्यभिचारतः ।\n\nअन्यैरनुक्त दोषैश्च दूषिता मुद्रयंति च ।।\n\nरुंदंतां चैव बालानां रात्रौ जागरणां तथा ।\n\nरात्रौ संत्रासना चैव दुष्टच्छायासुदूषिता ।।\n\nरजस्वला दूतिकाश्च पापिष्ठा ह्यशुचिस्तदा ।\n\nउन्मत्ता विद्रुताभीतास्त्रस्तादोषैश्च दूषिताः ।।\n\nरुदंती क्रोशमानाश्च मुक्तकेशास्तदा रुणा ।\n\n६३अ)\n\nदुष्टपुक्कसचंडाल स्पर्शेनैव तु दूषिताः ।\n\nशवस्पर्शान्तर्गमना तत्रस्थ स्पर्शनात् तथा ।।\n\nतद्दुष्टसाहचर्याच्च तद्वार्तानुगमं तथा ।\n\nअशौचादि तथानेकै अस्पर्शैरपि दूषणात् ।।\n\nदुष्टा स्त्री पुरुषो वाथ स्नात्वां च्छायां प्रदापयेत् ।\n\nबालानां भूपतीनां च तत्पत्नींनां तपस्विनां ।।\n\nच्छायाच्छिद्रेण भूताश्च मातरो बलवत्तरा ।\n\nदृष्टिपातं प्रकुर्वन्ति लध्वच्छिद्राश्च हिंसकाः ।।\n\nरौद्रां दृष्टिं पातयन्ति बालानां च जिघांसकाः ।\n\nपापिष्ठाश्च दुराचारा भूतद्यस्ता ज्वरादिकैः ।।\n\nततोन्मत्ता दुष्टचेता पापाचाराः सुदुःखिताः ।\n\nबुभुक्षिताअ मत्सराश्च शत्रवो वैरगर्विताः ।।\n\nएताश्चान्याश्च बहवो दृष्टिं संपातभीषणां ।\n\nपश्यन्ति यदि बालानां पूर्वोक्तानां च सर्वशः ।।\n\nदृष्टिपातं ततो जाये ज्ञात्वा श्रेयसमाचरेत् ।\n\nतत्क्षणान्न विलंवेत स्वल्पे नैव कृतेन हि ।।\n\n६३ब्)\n\nन बाधयंते दोषानि उषित्वा वाध यन्तिताः ।\n\nन विलंव्य तदा कालं सव्य एव समाचरेत् ।।\n\nस वौषधैस्सुप्रशस्तैर्बहुभिर्मंगलान्वितैः ।\n\nपंचगव्येन वा तत्र मंत्रयुक्तेन कारयेत् ।।\n\nस्नानं सौभाग्य जननं सर्वदोष भयापहं ।\n\nआचार्यो मंत्रकलशै पूर्ववद्विचोदितै ।।\n\nसदाति सद्यो बालानां पूर्वोक्तानां च सर्वशः ।\n\nसद्यः श्रेयस्करं पुण्यं पुष्टिदं कांतिदं शुभं ।।\n\nयदा ह्यनन्तास्तत्रस्था मातरः संनिधाः पृये ।\n\nजिघांसन्ति तदा सद्यो महामात्रीषु पूजयेत् ।।\n\nब्राह्मी माहेश्वरी चैव कौमारी वैष्णवी तथा ।\n\nवाराही च तथेंद्राणी चामुंडा सप्तमातरः ।।\n\nएतास्तु मातराः सप्त पूजयित्वा शिवं भवेत् ।\n\nसमस्तमातृचक्रस्य योनयस्ताः प्रकीर्तिताः ।।\n\nताभिः पूजितमात्राभिरुपहारैः पृथग्विधैः ।\n\nकृत्स्नं मातृ समुहं तु तुष्टो भवति तत्क्षणात् ।।\n\n६४अ)\n\nप्रधानाः सर्वमातॄणां एताः सप्त प्रकीर्तिताः ।\n\nसितपीतरक्तकृष्णैः पुष्पैर्नानाविधैस्तथा ।।\n\nपायसैः कृसरैर्मात्स्यर्लेह्यैः रेपैरशेषतः ।\n\nचतुर्विधेन मांसेन घस्मरैर्बलिभिस्तथा ।।\n\nपूजयित्वा तु मालानां सद्यः श्रेयो भविष्यति ।\n\nतस्मात् प्रदानयागेन गुणभूतास्तु देवताः ।।\n\nत्रिप्ता भवन्ति सर्वत्र सर्वश्रेयो ह्यवाप्नुयात् ।\n\nत्रिंशत्कोटिसहस्राणि स्वांगुष्ठा निर्मिता मया ।।\n\nविनायकानां घोराणांमग्निज्वलित चेतसां ।\n\nयदितैर्विघ्नितः कश्चिदभिभूतो भवे नरः ।।\n\nतत्राधिदैवतं पूज्यं विघ्नेशं तु विनायकं ।\n\nअन्य तंत्रोपचारेण ध्यानयोगेन पूजयेत् ।।\n\nहेमं रत्नानि धारूनि बीजान्येव प्रदापयेत् ।\n\nस्वेन स्वेनैव रूपेण सर्वं सर्वेषु दापयेत् ।।\n\nविघ्नैः प्रमुच्यते साध्यं तत्क्षणान्नात्रसंशयः ।\n\n६४ब्)\n\nयदि भूतैर्गहैर्घोरैर्मुद्रितां बलिनैर्नरं ।\n\nतदा भूतेश्वरं योज्यं पूर्वोक्तेन विधानतः ।।\n\nराक्षसैः विविधैर्यत्र प्राणिनो वाधिता ध्रुवं ।\n\nइष्ट्वा रक्षोधिपस्तत्र सर्वश्रेयमवाप्नुयात् ।।\n\nयदा यक्षैरसंख्यातैरति भूतं क्वचिन्नरं ।\n\nतदा वै श्रवणं शीघ्रं यष्ट्वा मोक्षमवाप्नुयात् ।।\n\nअष्टयोन्यस्तथा दिव्यौ विरुद्धा यदि कुत्रचित् ।\n\nतदा तु भैरवं यागं कुर्याच्छ्रेयमवाप्नुयात् ।।\n\nअन्तर्बलिस्तु सर्वेषां दातव्यो भूरि घस्मरं ।\n\nतदा बाह्यबलिं क्षेत्रे दातव्यः श्रेयमिच्छताः ।।\n\nआरण्यको बलिश्चान्यं महिशाद्यैस्तथाजिनैः ।\n\nविविधैश्च बलिं कुर्यात् सर्वेषां तु प्रदापयेत् ।।\n\nनदीतटे श्मशाने वा अटव्यां मातृमंडले ।\n\nप्रातर्मध्याह्नकाले च सायं चैवार्द्ध रात्रतः ।।\n\nबलिस्तेषु प्रदातव्यास्तेन तृप्ता भवन्ति ते ।\n\nउदकं ह्यन्नमिश्रं तु भूरितेषां प्रदापयेत् ।।\n\nयेन तृप्तास्तु ते सर्वे सर्वश्रेय फलप्रदाः ।\n\n६५अ)\n\nभवन्त्य वितथं भद्रे मातृवत् पालयन्ति ते ।\n\nस्मृतिर्मेधा जयं वृद्धि वपुरायुर्यशः सुखं ।।\n\nनष्टं बलं तु सर्वेषां ददत्येन बलि स्मृतः ।\n\nएवं मृत्युजिता सर्वं कर्तव्यं सर्वसिद्धिदं ।।\n\nस्कंदग्रहागृहीतानां बालानां पीडितात्मनां ।\n\nरति ग्रहैस्तथा नार्योरभिभूता भवेत् क्वचित् ।।\n\nकार्तिकेयं ततो यष्ट्वा पूर्वोक्त विधिना ध्रुवं ।\n\nक्षिप्रं ता च प्रमुच्यन्ति स्कंदाद्या ये शिशु ग्रहाः ।।\n\nयस्मिन् कुलेयं दशे तु मुद्रितं कीलितं क्वचित् ।\n\nतत्कुले नैव यष्टेत सर्वदोषैर्विमुच्यते ।।\n\nतदर्द्धं तु मया सर्वं रहस्य प्रकटीकृतं ।\n\nअस्मिन्तंत्रे तु सर्वेषां अमृतेश विधानतः ।।\n\nसर्वतं म्लषु सामान्यं मृत्युजित् प्रकटीकृतं ।\n\nसर्वेषां हृदयं गुप्तमप्रकाश्यं महाद्भुतं ।।\n\nन केन चिदहं पृष्टो नाख्यातं कस्य चिन्मया ।\n\nरहस्यं संप्रदायं च सर्वश्रेयः सुखावहं ।।\n\nसाधकस्य प्रयत्ना ये भक्त्या ह्याराधयन्ति च ।\n\n६५ब्)\n\nसर्वदुःखैर्विमुक्तास्ते सत्यं मेनानृतं वचः ।\n\nअनेनैवात्मनः कार्यं सर्वदुःखनिवर्हणं ।।\n\nभक्तानां स्वसुतानां च स्वदाराणां तु कारयेत् ।\n\nस्वशिष्याणां तु भक्तानां नान्यथा तु प्रयोजयेत् ।।\n\nसर्वाश्रमं गुरुत्वाच्च भूपतीनां च सर्वदा ।\n\nतत्सूतानां च पत्नीनां कर्तव्यं तु हितार्थिना ।।\n\nनित्ये नैमित्तिके काम्ये शांत्यर्थे कारयेत् सदा ।\n\nमुखे प्रक्षालिते नित्यं तिलकं श्वेत चंदनं ।।\n\nसप्ताभिमंत्रितं कार्यं दोषनिवृत्तयेत् तदा ।\n\nस्नानकाले तथा कार्यं तिलकं श्वेतभस्मना ।।\n\nस्मालभन पुष्पं वा तांबूलं वाभिमंत्रितं ।\n\nदीयते यस्य तस्येह न हिंसंतीह हिंसकाः ।।\n\nभोजनं चाभिमंत्रैव मंत्रेणानेन मंत्रवित् ।\n\nउभयोश्चंद्रयोर्मध्ये भुंजानो मृतमश्नुते ।।\n\nसर्वव्याधिविनिर्मुक्तस्तिष्ठते नृपतिः क्षितौ ।\n\nअथ क्रीडनकालेषु गजाश्च महिषेषु च ।।\n\nअस्त्र क्रीडासु सर्वासु रक्षार्थं कलशं यजेत् ।\n\n६६अ)\n\nक्रीडार्थं विजयार्थं तु रक्षार्थं हिंसकादिषु ।\n\nयस्माद्दुष्टाश्च वहवो जिघांसन्ति नृपेषु च ।।\n\nतस्माद्रक्षा प्रयोक्तव्या सर्वश्रेयस्करी शुभा ।\n\nततः सुप्तस्य नृपतेर्निद्रा कलशमर्चयेत् ।।\n\nरौप्यमौषधि संयुक्तं चंदनागुरुचर्चितं ।\n\nक्षीरश्चोदक पूर्णं वा यजेत् मृत्युजितं जपेत् ।।\n\nसर्वश्वेतोपचारेण पुष्पधूपार्घपायसैः ।\n\nग्रंथे स्थितां महानिद्रां जगत्संमोहकारकी ।।\n\nसुखार्थं नृपते रात्रौ जीर्णार्थं भोजनादिके ।\n\nआरब्धा देवदेवेन आज्ञादन्तेति भावयेत् ।।\n\nततो रात्रि समग्रा तु तिष्ठते निद्रया सह ।\n\nयक्ष रक्षः पिशाचाद्या दुस्वप्ने मातरासु च ।।\n\nभयैः संत्रासदुःखैश्च मुक्तस्तिष्ठेद्यथा सुखं ।\n\nलोकपालेषु चास्त्रेषु रक्षार्थं नृपतेष्वपि ।।\n\nपूजनं चार्घ पुष्पाद्यैः कलशे पूजिते सति ।\n\nयस्यैवं सततं कुर्याज्ज्ञानवां दैशिकोत्तमः ।।\n\n६६ब्)\n\nपूर्वोक्तं सर्वमाप्नोति इत्याह भगवां शिवः ।\n\nनिमित्तेषु च सर्वेषु अमृतेशं यजेत् सदा ।।\n\nकामरूपी यजेद् यस्मात् सर्वकामानवाप्नुयात् ।\n\nप्रजानां रक्षणार्थाय शालीनां सस्यसंपदे ।।\n\nसुतपत्नीषु रक्षार्थं आत्मनो राष्ट्रवृद्धये ।\n\nइंद्ररूपी यजेत् तस्माद् बिजयार्थं नृपेषु च ।।\n\nगोभूब्राह्मणरक्षार्थमात्मनः स्वजनेषु च ।\n\nमहानवम्यां पूज्येत भूरि यागेन वेश्मनि ।।\n\nपूर्वोक्त श्रेयमाप्नोति आयुरारोग्यसंपदः ।\n\nअस्त्रयागं प्रयत्नेन कर्तव्यं सिद्धिहेतुतः ।।\n\nअस्त्रसिद्धिमवाप्नोति प्रयुक्ता फलमश्नुते ।\n\nयदा मृत्युवशा प्रातःकालेन कलितं नृपं ।।\n\nअरिष्टचिह्नितादान देशं वा तत्सुतादयः ।\n\nब्राह्मणादिषु सर्वेषु पौरजानपदेषु च ।।\n\nशालिचूर्णादि शस्येषु फलमूलोदकेन च ।\n\nदुर्भिक्षव्याधिकाद्येषु उत्पातैश्चाप्यनुत्तमैः ।।\n\n६७अ)\n\nतदा नैराजनं कार्यं राज्ञां राष्ट्रस्य वृद्धये ।\n\nपूर्ववद्यजनं कृत्वा कलशेनाभिषिंचयेत् ।।\n\nनिःशंकं निर्जने रात्रौ शुभमेतत् तु दैशिकः ।\n\nजय पुण्याह शब्देन वेदमंगलस्वस्तिकैः ।।\n\nअभिषिंचत राजान सिद्धार्थान् होमयेद् बहून् ।\n\nनैराजनविधानेन नामांकं जुहुयात् पृये ।।\n\nवह्नौ संक्रुद्धमनसो अजंश्च प्रोक्षयेद्बहून् ।\n\nतृप्त्यर्थं भूतसंघस्य मंत्रीरक्षार्थमुद्यतः ।।\n\nशाकुनोंत्पाशगत्या वा विज्ञाय शकुनं हितं ।\n\nयजेंद्र शिववारुण्यां निर्यातं सर्वसिद्धिदं ।।\n\nअथ पूर्वोक्तेन विधिना गृहयागं तु कारयेत् ।\n\nयावत् सप्ताह्निकं देवि भूरिहोमेन सिद्धिदं ।।\n\nतस्याचला महालक्ष्मीराज्यं वा यदभीप्सितं ।\n\nभौमांतरिक्षसिद्धीनि प्राप्नुया नृपतिः सुखी ।।\n\nतदा नैराजनं ख्यातं सर्वश्रेयस्करं परं ।\n\nपूर्वोक्तं न पश्यते दोषं देविनास्त्यत्रसंशयः ।।\n\nगोषु मध्ये यजेद् यस्मा सदावर्द्धति गोकुलं ।\n\n६७ब्)\n\nसिंदूरं गौरिकं वापि अभिमंत्रेत मंत्रवित् ।\n\nयोक्तव्यं गोषुरक्षार्थं शृंगोर्ध्वे सर्वदोषजित् ।।\n\nअश्वानां रक्षणार्थाय पूर्वोक्तविधिना यजेत् ।\n\nअभिमंत्रेत कलशं शिरस्तेषां प्रदापयेत् ।।\n\nसिद्धार्थकां जपित्वा तु कंठे कार्यं तु मुर्द्धनि ।\n\nसर्वदोषविनिर्मुक्तां गजांश्चैव तु रक्षयेत् ।।\n\nअजेषु पशवो ह्येवं रक्षासर्वत्र कारयेत् ।\n\nसर्वप्राणिषु रक्षार्थं योक्तव्यं नृपतेः सदा ।।\n\nमहाशान्तिर्भवेत् तेषां दुर्भिक्षं नश्यते सदा ।\n\nमहाभयेषु सर्वेषु उल्काभूकंप पातने ।।\n\nअति दृष्टिरनावृष्टिः सूचितेषु भयेषु च ।\n\nअकालोत्पन्न पुष्पादीं दैवै नष्टैश्च खंडितैः ।।\n\nज्वरलूतादि दोषैश्च अपमृत्युभिरेव च ।\n\nदुःखैर्नानाविधैश्चैव आघ्रातं मंडलं यदि ।।\n\nकर्मदोषाश्च यत्किंचि ग्रहदोषाश्च दारुणाः ।\n\n६८अ)\n\nतिरोभावं तु चोत्पन्नं मंत्रच्छिद्रं तथागतं ।\n\nवटादि विशनाशेन कीटादि स्फोटकादयः ।।\n\nवातपित्तविकारेषु श्लेष्मदोषेषु सर्वतः ।\n\nअर्षाश्च चक्षुरोषाश्च शरवैसर्पकादयः ।।\n\nवातजा पित्तजा दोषा धातुदोषास्तथैव च ।\n\nव्याध्यंतराश्च ये चान्ये क्षतजातः सहस्रशः ।।\n\nअभ्यंतरस्थो व्याध्यश्च शोकाद्याश्चिन्तनाशकाः ।\n\nअभिशप्ताश्च ये केचिद्ब्राह्मणाद्येषु सर्वसु ।।\n\nतदानुपूर्ववद्यागं कर्तव्यं शान्ति हेतुतः ।\n\nप्रत्यहं हवनं कार्यं राज्ञोराष्ट्रविवृद्धये ।।\n\nसुखेन भुंजते राज्यं नात्रकार्याविचारणा ।\n\nसकृत् पूजितमात्रेण नश्यन्ते विघ्नकारिणः ।।\n\nनष्टादशदिशो यान्ति सिंहस्यैव यथामृगाः ।\n\nसतताभ्यासयोगेन दारिद्र्यं नश्यते कुलान् ।।\n\nयस्मिन् राष्ट्रे च देशे च वसते मंत्रवित् सदा ।\n\nईतयो व्याधयस्तत्र खार्खोदास्तस्करा ग्रहाः ।।\n\nशाकिन्यो विविधा यक्षाः पिशाचाराक्षसास्तथा ।\n\n६८ब्)\n\nबालग्रहाश्च विस्फोटा व्यंतरा ह्यंतराश्च ये ।\n\nसर्पा विशान्ये दोशश्च दुर्भिक्षं रिपु पीडिनं ।।\n\nसर्वेन प्रभवंत्यत्र मंत्रविद्यत्र संस्थितः ।\n\nस पूज्यः सर्वजंतूनां भूपतीनां च सर्वदा ।।\n\nदानपूजादि सम्मानैरसमैः पूज्यते यदि ।\n\nतेन पूजितमात्रेण सर्वे मंत्रास्तु पूजिताः ।।\n\nभवन्ति सुखदास्तत्र तन्मुखस्थाः प्रपूजिताः ।\n\nसर्वत्रा च्छेदकर्तार ग्रहाहिंसन्ति साधकं ।।\n\nतस्मात् ग्रहाणां दातव्यं सर्वदेवोदकोदनं ।\n\nयष्ट्वा भूतानि तृप्यन्ते तृप्ता न भवन्ति ते ।।\n\nतदा रक्षा प्रकर्तव्या दैशिकेन महात्मना ।।\n\nइति सर्वस्रोतसंग्रहसारे मृत्युजिदमृतीशविधाते राजरक्षाधिकारो नाम \n\nविंशतिमः पटलः ।।\n\nश्रीदेव्युवाच ।।\n\nरक्षा तु कथिता देव प्राणिनामनुकम्पया ।\n\nकीदृशी प्रोच्यते सा तु कस्य वा कृयते कथं ।।\n\nव्यापकः पुरुषः प्रोक्तो ह्यमूर्तः सर्वदेहिनां ।\n\n६९अ)\n\nदेही बाह्यान्तरस्थोसौ निर्गुणो ह्यशरीर कृत् ।\n\nकथं तु कृयते तस्य रक्षा कस्मा च रक्षते ।।\n\nशरीरं सकलं वाथ रक्षितव्यं कथं च तन् ।\n\nपृथिव्यादि महाभूतैः निर्मितं चोदितं किल ।।\n\nअन्य तृतीयो वा रक्षः कस्य दैवं कथं विभो ।\n\nकस्माच्च रक्षणियोसौ केन वा वद शूलधृत् ।।\n\nएतत् सर्वमशेषेण का रक्षा भगवन्वद ।\n\nभगवानुवाच ।।\n\nशृणु देवि परं गुह्यं न पृष्टोहं सुरासुरैः ।\n\nगरुडाद्यैस्तथा शिष्यै बहुभिर्मुनिभिर्न च ।।\n\nतदद्यन्ते प्रवक्ष्यामि शृणुष्वायत लोचने ।\n\nव्यापकः पुरुषः सूक्ष्मो निर्गुणो निष्कृयो बलः ।।\n\nकिं त्वाणवस्तथा कर्मो मायायस्त्रिविधो मलः ।\n\nतत्संबंधात् समलिनो ह्यस्वतंत्रो ह्यशक्तिमान् ।।\n\nअशुद्धः प्रोच्यते तस्मात् मलत्रय विरोधतः ।\n\nनिर्मलो वा कथं प्रोक्तो भोगेषु सविरुध्यते ।।\n\n६९ब्)\n\nशुद्धो भोगी न सिद्ध्येत विकल्पो भोग उच्यते ।\n\nविकल्पः स तु संसारः पशोः संसरणं सदा ।।\n\nसंसार्यस्य तु वद्धस्य निर्मलत्वं युज्यते ।\n\nआणवं यन्मलं सूक्ष्मं कार्यतो ह्युपलभ्यते ।।\n\nअभिलाषं तु तत्कार्यं भोगादीनां प्रवर्तकं ।\n\nकर्मयत्करणं कार्यं देशकालशरीरतः ।।\n\nक *? दि यत्पृथिव्यान्तं माया कार्या विदुर्बुधाः ।\n\nएवं मलत्रयोपेतं संसारी संसरंत्यणु ।।\n\nकोशकारकृमिर्यद्वदात्मानं वेष्टये दृढं ।\n\nउद्वेष्टनेन शक्तस्सो(?) ताथात्मा पाशपंजरे ।।\n\nयावन्न चेश्वरो देवो ह्यनुगृह्याति शक्तिमान् ।\n\nतावत् मलावगूहेन गुंठितस्तिष्ठते पशुः ।।\n\nयदि चेन्नेश्वरः कश्चित् स्वतंत्रमखिलं जगत् ।\n\nनियमः कारणानां तु न भवेदसमंजसं ।।\n\nबलीबंदं यदा कश्चित् बंधनं पाशवं धनः ।\n\nतृणौः संयोजितैर्भोगैर्ह्यस्वतंत्रस्तथा पशुः ।।\n\n७०अ)\n\nह्यस्य पाशहस्तस्य ग्राहकः कश्चिदुन्नतः ।\n\nसमर्थो दृश्यते यद्वत्तद्वदीशोप्यनुग्रही ।।\n\nसर्वेषां च सकृच्छक्ता स्वशक्त्याबृंहितः शिवः ।\n\nअवियुक्ता *? सा तस्य निजारश्मी रवेरिव ।।\n\nदाहप्रकाशिका वह्ने ऊष्मा नैव वियुज्यते ।\n\nतद्वदीशस्य सा शक्तिरवियुक्ता शिवात्मिका ।।\n\nजगतः कारणं देवि सा चैका बहुधा स्थिता ।\n\nइच्छाज्ञानकृयारूपा कृत्य भेदेन वर्तते ।।\n\nअघोरा सा तदिच्छास्याद् व्यापिका सा मुदायिनी ।\n\nघोराज्ञान स्वरूपा तु सा परिग्रह वर्तिनी ।।\n\nघोराघोररता चान्या क्षोभिकाया कृयात्मिका ।\n\nसा रक्षा सर्वभूतानां सर्वरक्षासुरक्षिणी ।।\n\nसा च दीक्षा समुद्दिष्टा दान * पणलक्षणा ।\n\nअनेनैव प्रकारेण सर्वदोषनिवर्हणी ।।\n\nव्यापकस्य सतो पुंसः सा रक्षा न विधीयते ।\n\nपुनरन्यं प्रवक्ष्यामि रक्षासर्वसुरक्षिणी ।।\n\n७०ब्)\n\n? लत्रयविरोधेन नानाकर्मफलोदया ।\nशब्दादीनां तु विषये इंदृयाणां प्रवर्तते ।।\n\nहृत्पुंडरीक मध्यस्थं धर्माधर्मप्रवर्तकं ।\n\nरागद्वेषभिभूतं च तृधान्तः करणावृतं ।।\n\nकार्यकारणसंबंधं करणैर्भूतंरंप्रतैः ।\n\nनिबद्धं चिन्मले नैव शतशोतसहस्रशः ।।\n\nकार्यकार्यान्त * *? तै धर्माधर्मविचिन्तितैः ।\n\nतिजव्र?लुप्त चैतन्यं जीव इत्यभिधीयते ।।\n\nतस्य रक्ता समुद्दिष्टा मंत्रैर्विविधविस्तरैः ।\n\nधारणामंत्रतंत्रैश्च शिवेन परमात्मना ।।\n\nजीवरक्षा तु सा प्रोक्ता क्रियाशक्तिर्महेश्वर ।\n\nअन्या तृतीया रक्षा तु शरीरस्य तु रक्षणी ।।\n\nमहाभयेभ्यः सर्वेभ्यो भूतयक्षग्रहादिकैः ।\n\nडाव्यो डामरिकाभिश्च भगिन्यो * मारस्तथा ।।\n\nशाकिन्यो योगिनीभिश्च मुखमंडकादिभिः ।\n\nनानाविधैरशेषैश्च हिंस *? कृयते ध्रुवं ।।\n\n७१अ)\n\nयद्भयं तस्य शमनं सा रक्षा शक्तिरुच्यते ।\n\nभूतजं मलिनं देहं अध्रुवं च अशाश्वतं ।।\n\nवातपित्तैस्तथा श्लेष्मैः सन्निपातादि * *? रैः ।\n\nअनेकशतसंख्यातैर्दोषैर्दुष्टांशरीरकं ।।\n\nतस्य हिंसन्ति वहवो हिंसका दुष्टबुद्धयः ।\n\nवातपित्तरुजाभूताश्लेष्मजास्सन्निपातिकं ।।\n\nभोक्तुकामावलिकामारतिकामास्तथा परे ।\n\nहंतु कामाश्च वहा वा हिंसकाः सर्वजंतुषु ।।\n\nवात स्थानं समाशृत्य वातजाः प्र *? वन्ति हि ।\n\nक्षोभयन्ति स्वकं स्थानं पित्तजाः पित्तिकन्ततः ।।\n\nश्लेष्मजाश्च स्वकं भावं स्थानं सान्निपातजाः ।\n\nक्षोभयंति विनाशार्थं देहरक्षा त *? तः ।।\n\nमंत्रौषधि क्रियायोगे रक्षा वै शिवचोदिता ।\n\nकर्तव्या शिवदा नित्या सा शिवाशिवहारिणी ।।\n\nबलिकामानुबलिभिर्घस्मरैस्त *? येत् पृये ।\n\n७१ब्)\n\nभोक्तुकामांजिघांसन्ति नश्यन्ते मंत्रयोगतः ।\n\nरतिकामा अनेकैश्च मंत्रैस्तंत्रैस्तथौषधैः ।।\n\nप्रोक्तोप्यनुग्रहस्तेन मंत्रे *? मंत्रयोगिना ।\n\nहंतु कामास्तु ये प्रोक्ता दुराधर्षा महाबलां ।।\n\nतथापि पारमेशेन मंत्रतेजो बलेन च ।\n\nशिवशक्त्या प्रभावेन नश्यन्ते *? त्रसंशयः ।।\n\nएवं सेक्षेपतः प्रोक्तो इदं भूतविनिर्णयं ।\n\nप्राणिनां तु हितार्थाय विष्टरोत्यत्रदर्शितः ।।\n\nएवं हि क्रियते रक्षा सुज्ञात *? कृता भवेत् ।\n\nअन्यथा स्वात्मघाताय वर्ततेप्यनुयोगिनः ।।\n\nरक्षा बहुप्रकाराश्च कर्तव्याम्नाय दर्शनात् ।\n\nआधाररक्षा प्रथ *? जीवरक्षा द्वितीयका ।।\n\nतृतीयागर्भरक्षा तु सूतिकाले चतुर्थिका ।\n\nपंचमी भूतिका रक्षास्नात्वा षष्ठी तु कारयेत् ।।\n\nबालानां सप्तमी प्रोक्ता पुरुषा?णां तथाष्टमी ।\n\n७२अ)\n\nभेदं तासां प्रवक्ष्यामि यथाधाराधिकारयेत् ।\n\nमातापित्रोंपरारक्षा कार्या तत्व विचिन्तकैः ।।\n\nदोषां कृत्वा सुपुरुषे संभवन्त्यस्य हिंस(?)काः ।\n\nहिंसन्ति रक्षणी योसौ संभवार्थं प्रयत्नतः ।।\n\nयदा स्त्री मुद्रिता भूतैःस्तदा गर्भो न गृह्यते ।\n\nएषा तु प्रथमा रक्षा आधाराख्या प्रकीर्तिता ।।\n\n*? रक्तमयः कायः सर्वेषां प्राणिनां यतः ।\nतदा तु रक्षितौ द्वौ तु कर्तव्यो मंत्रवादिभिः ।।\n\nरतिकामग्रहाये च कामाचारा ह्यनेकशः ।\n\nपिबन्ते रेत? *? क्तं च नक्तं संभवते कथं ।।\n\nतस्मात् तु कारणाद्रेतो रक्षितौ संभवो भवेत् ।\n\nसंभूतं गर्भकं नेत्रं संरक्ष्यं गर्भपातनं ।।\n\nप्रसूति काले नारीणां रक्षाग *? विशारदैः ।\n\nकार्यारक्षा प्रयत्नेन न च हिंसन्ति हिंसकाः ।।\n\nयावन्न सूतिका शुद्धा तद्गृहस्थं तु बालकं ।\n\nसूतिका ग्रहदोषाद्या बाधन्ते रक्षया * *? ।।\n\n७२ब्)\n\nतस्मात् सुरक्षितौ कार्यौ ह्यस्त्राद्यैस्तु विचक्षणः ।\n\nसूतिकां स्नानकाले तु बालं वायच तत्स्थितं ।।\n\nहिंसन्ति बलिनो भूता तस्मात् स्नानं तु कार *? ।\n\nस्नात्वा तदुत्तरं कालं बालरक्षासमात्रिका ।।\n\nधात्री तु कारणं तस्य क्षीरस्पर्शादि पोषणैः ।\n\nतस्माच्चैरक्षितव्यादौ धात्री बालस्तोर्ध्वतः ।।\n\nसर्वका *? चरक्ष्य मंत्रौषधि प्रयोगतः ।\n\nधारणाध्यानमुद्राभिमंत्रैर्धूपैरतत्रितः ।।\n\nतिलाज्यादि कृतैर्होमैः कलशैर्विविधैः शुभैः ।\n\nशिरसि ह्यभि * *? त रक्षणीयं तु सर्वदा ।।\n\nबालप्रबुद्धसुप्तौ तु रुदमानं प्रहासितं ।\n\nभुंजानं शयनस्थं तु तिष्ठन्तं क्रीडनं तथा ।।\n\nप्रभाते चार्द्धरात्रे च मध्याह्ने सा * *? चरे ।\n\nसंध्याकालेषु सर्वेषु रक्षये तन्तु बालकं ।।\n\nदेवासुराणां भूतानां मात्रीणां भगिनीषु च ।\n\nइष्टग्रहपिशाचानां संध्याकाले तु संगमं ।।\n\n७३अ)\n\nसंध्यासु सर्वासु रक्षितव्यं तु बालकं ।\n\nगच्छंस्तिष्ठत्स्वपं जाग्रत् सर्वकालं तु रक्षयेत् ।।\n\nगच्छन्तं दर्शनाद् देवि जिघांसन्ति जिघांसकाः ।\n\nरक्षाहीनं तु तिष्ठन् * *? यत्ते सुभीषणाः ।।\n\nस्वस्थं कलेन सुप्तं तु त्रासयन्ति समन्ततः ।\n\nजाग्रतः केवलं रात्रौ त्रासयन्ति ग्रहाधमाः ।।\n\nतस्मात् सर्वप्रयत्नेन रक्षयेत् सर्वदा शिशुं ।\n*? नान्यैरुपायैश्च मंत्रवादैर्विना पृये ।।\n\nविशेषाद्राजतनयं रक्षितव्यं हि दैशिकैः ।\n\nभाग्य सुक् स्रु प्रशस्तं च सर्वलक्षणरक्षितं ।।\n\nदृष्ट्वा यत्नेन दु * *? जिघांसन्ति शिशुं शुभं ।\n\nतस्मात् सर्वप्रकारेण धारणाभिरनंतरं ।।\n\nप्राकारास्त्रेन वा देवि मंत्रैर्वा विविधैः शुभैः ।\n\nलिखितैर्यंत्र योगैर्वा पू * *?ः सुप्रयत्नतः ।।\n\nवेष्टितैः कंठलग्नैर्वा सूत्रकैश्च सितादिकैः ।\n\nधूपैर्विविधरूपैश्च धारिभिर्मणिभिस्तथा ।।\n\nरक्षोघ्नैस्तिलकैर्वापि नीरांज * *? रः सरैः ।\n\n७३ब्)\n\nरक्षणीया सदा बाला राजपुत्राविशेषतः ।\n\nराजानो राजमात् पंच सजपन्त्यस्तथा पृये ।।\n\nअनेनैव विधानेन रक्षितव्यां सुनिश्चितैः ।\n\nयस्म क्षुद्रा महाभूता मातरो दुष्ट चिन्तकाः ।।\n\nजिघांसन्ति प्रयत्नेन नित्यकालमतंद्रिताः ।\n\nतेषां प्रशमनार्थाय प्राणिनामनुकंपया ।।\n\nमंत्रास्तौषधं यत्रा * *? हाबलपराक्रमाः ।\n\nअनुग्रहार्थं मर्त्यानां मयासर्वेवतारिताः ।।\n\nतेषामेव हि सर्वेषां मंत्राणां भूरितेजसा ।\n\nबलमोजस्तथा ज्ञानं स्मृतिर्मेधा व * *? यः ।।\n\nजीवनं प्रभु सर्वेषां मृत्युजित् कथितं मया ।\n\nभूरिर्यागैर्जपैर्होमै तपसा संयमेव च ।।\n\nमंत्राश्चास्त्राणि सिद्ध्यन्ति युगधर्मानुरूपतः ।\n\nतथा *? लि युगे दुष्टे पापिष्ठा येन राधमाः ।।\n\nतेषां ते सिद्धिदा मंत्रा भवन्ति न भवन्ति वा ।\n\nअस्य देवाति देवस्य कृतादि युगसंस्थिति ।।\n\nभावानुरूप नि * नां तपो न व्रत सेवनात् ।\n\n७४अ)\n\nसर्वभावप्रसन्नानां द्वैताद्वैतजिगीषना ।\n\nदौर्भाग्यालस्य युक्तानां पापोपहत चेतसां ।।\n\nभक्तिमात्राबलं बन्धा * *? ते नात्रसंशय ।\n\nचिन्तारत्नं यथासर्वं चिन्तितार्थं प्रयच्छति ।।\n\nतथा सर्वं तु नेत्रं वै भावितस्य करोति हि ।\n\nसूर्यचंद्रौ यथालोके सामान्येनाव * *? कौ ।।\n\nपृथिव्यापस्तथा तेजो वायुराकाशमेव च ।\n\nसामान्यं वर्तयंत्येते ह्यन्नंत्कृद्दोष(?) हृद्यया ।।\n\nतथा सर्वेषु भूतेषु व्यापकः परमेश्वरः ।\n* *? प्रपंचरहितः सर्वेषां सर्वदः प्रभुः ।।\n\nमृत्युजित्परमो देव सर्वेषां सर्वसिद्धिदः ।\n\nभक्तिमात्रावलंविन्धा?द्ध्यानधारण तत्परः ।।\n\nयोस्यवेत्ताप्रपन्नश्च * *? निष्कंप चेतसः ।\n\nससर्वं फलमाप्नोति सर्वसिद्ध्यारुहो भवेत् ।।\n\nइति सर्वस्रोतसंग्रहसारे मृत्युजिदमृतीशविधाने इष्टपाताद्यधिकार * *? \n\nविंशतिमः पटलः ।।\n\nश्रीदेव्युवाच ।।\n\nउक्तं देवेन मे सर्वं यन्मयापरिपृच्छितं ।\n\nअधुना श्रोतुमिच्छामि संशयं मे हृदिस्थितं ।।\n\nयोगिन्ये * *? राश्चैव शाकिन्यो बलगर्विताः ।\n\nकथं परपुरे प्राणाः क्षणादाकर्षयन्ति ताः ।।\n\nकस्माच्च निर्घृणा रौद्रा तासां वा किं प्रयोजनं ।\n\nएतत् सर्व * *? षेण भगवन्वक्तु मर्हसि ।।\n\nभगवानुवाच ।।\n\nशृणु देवि प्रवक्ष्यामि रहस्यं परमाद्भुतं ।\n\nयथा प्राणांजिघांसन्ति पशूनां पतिशासनात् ।।\n\nरागद्वेष * *? र्मुक्तालोभमोहविवर्जिताः ।\n\nयागार्थं देवदेवस्य पशवः प्रोक्षयन्ति ताः ।।\n\nन लोभेन च हिंसंति न चैव हि जिघांसया ।\n\nमहाभैरव देवस्य शास * *? लयन्तिताः ।।\n\nयदर्थ पशवस्पृष्ट्वा स्वयमेव स्वयंभुना ।\n\nपशवः पतियागार्थमुपयुजन्ति नान्यथा ।।\n\nतेषामनुग्रहार्थाय पशूनां च वरानने ।\n\nमोच * *? हि पापेभ्यः पाशौघां छेदयंति ताः ।।\n\n७५अ)\n\nपशूनामुपयुक्तानां नित्यमूर्द्धमतिर्भवेत् ।\n\nत्रिविधेन तु योगेन योजयन्ति शिवाज्ञया ।।\n\nपरे नैव हि सूक्ष्मेण स्व * *? त्रितयेन तु ।\n\nयोजयंति न चैवात्र घातयन्ति बलेन ताः ।।\n\nपरः सर्वात्मके तत्वे निष्कृयो निर्मलस्तु यः ।\n\nव्यापकः परमेशस्य सर्वं कारणकारणं ।।\n\n*? तान्तरालस्थं सर्वानुग्रहकारकं ।\nतस्मिन्नेव नियुक्तास्ता निर्मला विगतक्लमाः ।।\n\nएकीभावमनुप्राप्ता न वियुक्ताः कथंचन ।\n\nतच्छक्तौ तु विलीना * *? च्छा रूपेणसंस्थिताः ।।\n\nज्ञातोत्कर्षाः क्रियावस्था यागयोग्यावधूतिकाः ।\n\nतद्भावं तु समास्थाय तद्रूपा योजयन्ति यत् ।।\n\nते मुक्ताः शिवभूतास्तु * *? क्त्या शिवे रताः ।\n\nनिर्मला शिवभूतास्तु तत्प्रभावा भवन्ति ते ।।\n\nयथा योगेन दीक्षायां शिवत्वमुपलभ्यते ।\n\nतथा वै योगयोगेन शिवत्वमुपया * *? ।।\n\n७५ब्)\n\nअत्यन्तमलिनस्यास्य प्रागुक्तस्याधिकारिणः ।\n\nमलप्रध्वस्तरूपस्य निर्मलत्व भजंतिताः ।।\n\nमूलच्छेदेन हि पशोजिघांसति मलत्रयं ।\n\nमलय * * * *? स्य शरीरं न प्ररोहति ।।\n\nदीक्षैव योजने तस्य पशोर्नैव हि घातनं ।\n\nव्यापकेन स्वरूपेण स्वशक्ति विभवेन च ।।\n\nत्रोटयन्ति पाशोः पाशां शरी * * *? नष्ट्यति ।\n\nशरीरेण प्रनष्टेन मोक्षणं न जिघांसनं ।।\n\nदृढपाशप्ररूढस्य बद्धस्य पुरुषस्य वा ।\n\nवियोगस्तु शरीरेण मारणन्तं बिदुर्बुधा ।।\n\n*? परप्रकारस्तु सूक्ष्मं चैवाधुनोच्यते ।\nसूक्ष्मशक्तिमयं ज्ञानं ज्ञानशक्त्या तु शस्यते ।।\n\nअरावारावराविष्ट्याध्वनिभासावसानगं ।\n\nसिद्धा * *? द्धिदं ज्ञानं खेचर्योपासयन्ति ताः ।।\n\nअज्ञानेनावृतं ज्ञानं पशूनां समलस्थितं ।\n\nनिर्मलेन तु ता देव्यो ज्ञानेनाभि भवन्ति हि ।।\n\nयथाप्रसुप्तं बुद्ध * *? डते तु यतस्ततः ।\n\n७६अ)\n\nमदिरासेवमानेन यथैवोन्मादितः क्वचित् ।\n\nक्रीडते ह्यस्वतंत्रत्वाद्वालो वा भ्राम्यते क्वचित् ।।\n\nउन्मत्तो वा प्रमत्तेन प्रेर्यते प * * *? था ।\n\nमातृभिर्गुह्यकैः शक्त्या स्वेन योगबलेन तु ।।\n\nजीवमाकृश्यते क्षिप्रं पशूनां योगवीर्यतः ।\n\nयत्तत्परममव्यक्तं शाश्वतं ह्यचलं ध्रुवं ।।\n\nतं * * * *? योगमार्गेण प्रविश्य परदेहतः ।\n\nपरोभूत्वा स्वशक्त्या तु जीवं जीवेन वेष्टयेत् ।।\n\nआक्रम्य तं हृदिस्थानोदध्वोर्द्धेन प्रवेशतः ।\n\nएक * * *? त्वमापाद्य समत्वं तत्र चाभ्यसेत् ।।\n\nपरं कारणमाशृत्य स्वतंत्रत्वं समभ्यसेत् ।\n\nव्यापकेन स्वरूपेण शक्त्याशक्तिं तु आनयेत् ।।\n\nतदा तत्संपुट * * *? शान्तिच्छेदं तु कारयेत् ।\n\nशक्तिरूपं ततो देवि तत्वमास्थापयोगवित् ।।\n\nस्वतत्वसत्तारूपेण चित्सूर्यत्वेन तापयेत् ।\n\nद्रावयेत् तत्परस्थो * * *? रश्मिषु चार्कवत् ।।\n\n७६ब्)\n\nयोजयेद्धृदये सर्वान् शब्दादीनांद्रियाणि च ।\n\nभूतानि रसभूतानि गुणान्येव हि सर्वशः ।।\n\nअतः करणसंघातं गृहीत्वा * *? चेतसा ।\n\nप्रविशेत्त तदा योगी पुरमाक्रम्यसर्वशः ।।\n\nद्रुतं गृहीत्वा तत्सर्वं क्षिप्रमात्मस्थमानयेत् ।\n\nतत्क्षणादानये जीवं मुद्रामंत्रप्रयो * *? ।।\n\nअनेन विधिना सूक्ष्मं योगं योगी समभ्यसेत् ।\n\nतत्सर्वं प्राप्नुयात् क्षिप्रं सूक्ष्मं योगेन योगवित् ।।\n\nसूक्ष्मयोगः समाख्यातः स्थूलश्चै * *? च्यते ।\n\nपिंडस्थन्प्रयोगेन पिंडमाकर्षये ध्रुवं ।।\n\nमंत्रमुद्राविधानेन विधिनापाशमेव च ।\n\nध्यानयोगबलेनैव च्छुम्मकाद्यंगलक्षणै? ।।\n\n*? यंतितसंदेहः पशूनां पाशवं पुरं ।\nत्रिविधेन तु योगेन योगिनो बलगर्विताः ।।\n\nजिघासंति यदा देवि तदाश्रेयः समाचरेत् ।\n\nमृत्यु * * *? मं देवमनृतं सर्वतोमुखं ।।\n\n७७अ)\n\nपरेणैव स्वरूपेण व्यापकत्वेन मंत्रवित् ।\n\nज्ञात्वा तत्परमं योगं मंत्री व्याप्यपशोः पुरं ।।\n\nइच्छाशक्त्यात्वधिष्ठा(?) * * * *? जीवितं शुभं ।\n\nसंरक्षोद्योगविन्मंत्री क्रमं ज्ञात्वा तु योगिनां ।।\n\nपूर्वोक्तानां च सर्वेषां हिंसकानां यशस्विनि ।\n\nसूक्ष्मं स्वशक्तिमार्गेण चक्र? * *? म योगतः ।।\n\nपूर्वोक्तं ग्रंथिभेदेन सूक्ष्मध्यानेन मंत्रवित् ।\n\nमोचयेत् सर्वदोषेभ्यो नान्यथा तु कदाचन ।।\n\nज्ञानयज्ञबलोपेतो मंत्रतंत्रविश * *? ।\n\nमृत्युजित् सिद्धमंत्रश्च तपस्वी संयतेंद्रियः ।।\n\nध्यानमंत्रादि युक्तश्च सत्वस्था ज्ञानवान्बली ।\n\nसंतुष्टः परमो योगी अष्टमूर्तिविधौरतः ।।\n\nरागद्वे * *? निर्मुक्तो लोभमोहविवर्जितः ।\n\nनिर्भयश्चैव निःशंको ह्यनुग्रहपरायणः ।।\n\nपूर्वोक्तै दारुणैर्दोषै मोचकः सभव्त् प्रिये ।\n\nअन्यथा व * * *(?) स्तु सत्तवेदात्मनाशकः ।।\n\n७७ब्)\n\nस्वकुलभ्रंशको दुष्टो नरके पच्यते ध्रुवं ।\n\nभूताश्च विविधाकामा तरोदुष्ट हिंसकाः ।।\n\nयोगिन्यो गुह्यका यक्षाः पिशाचा दुरित क्र *? ।\n*? लिकामाभोक्तुमाहं तुं कामास्तथा परे ।।\n\nरति कामाश्च साध्याश्च स्कंदाद्या ब्रह्मराक्षसा ।\n\nअसंख्यातास्तु ये केचि रौरान तेषां सह कुत्रचित् ।।\n\nविरो * * * *? कर्तव्यो आत्मज्ञैः स्वार्थ पंडितैः ।\n\nधनार्थिभिवालुध्वै?श्च न कुर्याचि यशोर्थिभिः ।।\n\nस्वकुद्रं चंद्रनादीनां कारुण्या चैव कारयेत् ।\n\nनृपाणां तत्सुतानां * * * *? नां च सर्वथा ।।\n\nयस्मिं देशेथराष्ट्रे वा निवसे योगमंत्रवित् ।\n\nतत्र राजा प्रभुर्देव सा देवाश्रमेणां गुरुः ।।\n\nसर्वेषां माश्रमाणा च राजासंपद्यते गुरु(?) ।\n? कृते वर्तमानस्य सहते तास्तु मातरः ।।\n\nपूर्वोक्ता दारुणा घोरा प्रशमं यान्ति सर्वथा ।\n\nतेषां वल्युपहारेण भूरियागेन ते नृपा ।।\n\nसंतोषयन्ति(?) * *? द्वैत स्यात् सर्वं क्षमन्तिते ।\n\n७८अ)\n\nमंत्रवादं हि सर्वत्र न कार्यं शिवचिन्तकैः ।।\n\nनानाविधैरुपायैश्च शरीरं पांचभौतिकं ।\n\nविनाशयन्ति ये घोरा तेषां प्रश * * * *? णु ।।\n\nस्थूलं स्थूलेन भावेन चूर्णधूपविलेपनैः ।\n\nमंत्रौषध क्रिया योगैरावेशन पुरःसरैः ।।\n\nयंत्रचक्रप्रयोगैश्च जीवरक्षादिभिस्तथा ।\n* *? रणयोगैश्च सिद्धमंत्रैश्च धारणात् ।।\n\nमुद्रामंत्रविधिज्ञैश्च गमागमविचिंतकैः ।\n\nभूततंत्रविधौर्वीरैरौषधज्ञैः सुचिन्तकैः ।।\n\nसंयतैरप्रमत्तै श्च * *? संकरवर्जितैः ।\n\nप्रातः स्नानैः कृता पूजैर्जपध्यानपरायणैः ।।\n\nलक्षलक्षणवेदज्ञैनिर्यपेक्षैः सुपेशलैः ।\n\nकर्तव्यो मंत्रवादश्च नान्यथ *? चिन्तकैः ।।\n\nयदीच्छेदुत्तमां सिद्धिं मोक्षं वा शाश्वतं ध्रुवं ।\n\nमंत्रवादं न कर्तव्यं इत्याज्ञा पारमेश्वरी ।।\n\nअनुग्रहार्थं मर्त्यानां भूपतीनां कुदुंविनां ।\n\nअ * *? ह पदस्थेन कर्तव्यो हितमिच्छता ।।\n\n७८ब्)\n\nकदाचिदप्रबंधेन यदि कुर्याद् विनश्यति ।\n\nन क्षमंति बलोपेताः शिवयागेषु भाविताः ।।\n\nनित्य * *? वीत भया भैरवाज्ञानुपालितः ।\n\nआज्ञातास्ते प्रकुर्वन्ति मंत्रमुद्रा प्रयोगतः ।।\n\nनात्मार्थं ते जिघां सन्ति तेन ते बलित स्मृताः ।\n\nपुरा देव * *? वेन शिवेन परमात्मना ।।\n\nसृष्टा ह्यनेन विधिना पिशाचानांतादिशोदश ।\n\nतद्बलेन समाविष्टा जनिता बलवत्तराः ।।\n\nप्रवृत्तास्ते महा * *? पूर्वं देवि जिघांसया ।\n\nचतुर्दशविधं सर्गं भोक्तुं दृष्ट्वा स्वयंभुवा ।।\n\nपूर्वं यतस्ततः सृष्टा मंत्राश्चामोघशक्तयः ।\n\nसप्तकोट्यस्तु बलिनो ब * * *? ति पक्षतः ।।\n\nये दुष्टा जगतो घोरा जिघांसन्ति बलोत्कटा ।\n\nतेषां हि शमनार्थाय जगतो रक्षणार्थाय च ।।\n\nमंत्रौषधि क्रिया योगाच्छतषोथ * * * *? ।\n\n७९अ)\n\nआज्ञाताः परमेशेन तदर्थं वै प्रवर्तनं ।\n\nमंत्रवादेषु सर्वेषु नाज्ञाभंगेषु नान्यथा ।।\n\nतत्प्रभावाच्च बलिनो मंत्राश्चामोघशक्तयः ।\n\nतद्वीर्या पूरि * * *? शेषा वर्णास्तु केवलाः ।।\n\nमृत्युंजयं समाख्यातं सर्वमंत्रेश्वरः प्रभुः ।\n\nन चास्य कश्चिन् मंत्रो वा विद्या चाज्ञानुलेपयेत् ।।\n\nस्मरणाच्चपला * * * *? स्येव यथा मृगाः ।।\n\nइति सर्वस्रोतसंग्रहसारे मृत्युदमृतीशविधाने जीवाकर्षयाद्यधिकार \n\nद्वाविंशतिमः पटलः ।।\n\nश्री * *? च ।।\n\nमंत्राः किमात्मका देव किं स्वरूपास्तु कीदृशाः ।\n\nकिं प्रभावाः कथं शक्ताः केन वै संप्रयोजिताः ।।\n\nशिवात्मकाश्च तदेव व्यापकाः शून्यरूपि *? ।\n? या कारणहीनत्वात् कथं तेषां हि कर्तृता ।।\n\nअमूर्तत्वा कथं तेषां कर्तृत्वं चोपपद्यते ।\n\nविग्रहेण विना कार्यं कः करोति विभो वद ।।\n\nन दृष्टो ह्यशरी * * *? पकः परमेश्वरः ।\n\n७९ब्)\n\nशरीरेण यतो बद्धः कथं बद्धस्य कर्तृता ।\n\nमलिनत्वादस्वतंत्रो लुप्तशक्तिर्विभाव्यते ।।\n\nशक्तिहीनस्य कर्तृत्वं विरुद्धं सर्व वस्तुषु ।\n\nएवं शिवात्मका मंत्राः कथं सिद्ध्यन्ति वस्तुतः ।।\n\nअस्ति चेच्छक्ति रूपस्तु कस्य शक्तिश्च कीदृशी ।\n\nशक्तिः किं कारणं देव कार्यं वा कस्य कीदृशं ।।\n\n* *? शक्तिमान् कश्चित् कस्य शक्तिर्विधीयते ।\nस्वतंत्र्या न प्रसिद्ध्येत्तु विना सिद्धेन केनचित् ।।\n\nअसिद्धेन तु यत्सिद्धं तदसिद्धं प्रचक्षते ।\n\nवस्तुशूते * *? चात्र शक्तिर्वै सिद्ध्यते क्वचित् ।।\n\nशक्तिरूपास्तु ते मंत्राः केवलास्तु विपर्ययं ।\n\nअथ वेदाणवामंत्रा विग्रहाकररूपिणः ।।\n\nआत्म स्वरूपा व्या * *? बलिना बलिनो न हि ।\n\nमलिनो मलिनस्यैव प्रक्षालयति कस्य कः ।।\n\nन सिद्धाद्ध्याणवा मंत्रीः कैवलाः परमेश्वरः ।\n\nतत्र तृयं विनासित्वं विरु * * *? संस्थितिः ।।\n\n८०अ)\n\nयुक्तिरेवात्र कर्तव्या प्राणिनां हितकाम्यया ।\n\nदृश्यंते बलिनो मंत्रा ह्यप्रधृष्याः सुरासुरैः ।।\n\nसर्वानुग्रहकत्वेन सर्वदा सर्वगा हि *? ।\n? क्षेपतो महेशान संशयं तु वदस्व मे ।।\n\nत्वत्तः परतोनान्यदस्ति कश्चिज्जगत्पते * ।\n\nब्रूहि सर्वं सुरेशान यदि तुष्टोसि मे प्रभो ।।\n\nभगवानुवाच ।।\n\n*? थश्नो महागूढो न पृष्टोहं न केनचित् ।\nचोदितास्तु मया सर्वे सर्वशास्त्रेषु सर्वदा ।।\n\nन विंदन्ति विमूढात्मा मायदाच्छादितः सदा ।\n\nतत्व त्रयं विना * * *? त्रे वक्तुं न युज्यते ।।\n\nआस्तां ताव जगत्सर्वं तत्वं यावं न सिद्ध्यति ।\n\nत्रितत्व निर्मितं सर्वं यत्किंचिदिह दृश्यते ।।\n\nतत्व त्रयं विनादेवि न पदार्थो हि विद्य *? ।\n\nस्मात्तत्त्व त्रयं सर्वं परं चापरमेव च ।।\n\nशिवात्मकाः शक्तिरूपास्तथा मंत्राण चात्मकाः ।\n\nतत्त्व त्रय विभागेन वर्तन्ते ह्यमितौजसाः ।।\n\nपरं सर्वात्मकं * * *? नाद्यं कारणं ध्रुवं ।\n\nअप्रपंचमनिर्देश्य मनौपम्यमनामयं ।।\n\n८०ब्)\n\nनिराभासं परं शान्तं सर्वामयविवर्जितं ।\n\nव्यापकं सर्वतो भद्रं सर्वज्ञादि गुणै * *? ।।\n\nज्ञानघनसंपूर्ण स्वानंदानंदनंदितं ।\n\nनिरानंदं निर्विकल्पं निराचारं निरक्षरं ।।\n\nअद्वैतं कल्पना हीनं चिद्व्यनं चिन्मलापहं ।\n\nचिदचिद्व्यापकं * * *? त्योदितमनुत्तमं ।।\n\nनिर्विकारं परं नित्यं निर्मलं निरुपप्लवं ।\n\nसर्वो *? मानरहितं सर्वभावविवर्जितं ।।\n\nसर्वरूपं कलातीतं अचलशाश्वतं वि *? ।\n* *? त्व कलामंत्र भुवनाक्षरवर्जितं ।।\n\nसर्वभूतांतरस्थं तु सर्वभूतेषु संस्थितं ।\n\nसर्वे मंत्रास्तु तत्रस्था सर्वत्रांतर्गतं विभुं ।।\n\nसर्वदं सर्वभावस्थं सर्व * * * *? वनं ।\n\nहृदिस्थं सर्वभूतानां प्रेरकं सर्वजंतुषु ।।\n\nन तेन रहितं किंचि दृश्यते सुरवंदिते ।\n\nतस्मात् सर्वगतं विश्वं स एकः परमेश्वरः ।।\n\nसर्वज्ञो * * * * *? तस्य बोधो ह्यनादिमान् ।\n\n८१अ)\n\nस्वतंत्रो लुप्तशक्तिश्चानंतशक्तिर्महेश्वरः ।\n\nतस्य चेच्छा महेशस्य निर्विकल्पः कथंचन ।।\n\nअमेयत्वादनादि त्वात् कथं * * *? लभ्यते ।\n\nकार्यतो ह्यनुमानेन वस्तुतः परिभाव्यते ।।\n\nकार्य तस्य परा शक्ति यथा सूर्यस्य रश्मयः ।\n\nवह्नि ऊष्मेव विज्ञेया ह्यविना भाव तस्थि *? ।।\n\n* *? दकरी भद्रा शिवस्येच्छानुवर्तिनी ।\nतद्धर्मधर्मिणी शान्ता नित्यानुग्रहशालिनी ।।\n\nविवर्तमेतत्सर्वं हि तच्छक्तेनान्यतो भवेत् ।\n\nसानंदा तु * * * *? निरानंदः परः शिवः ।।\n\nसर्वज्ञादि गुणा ये च शिवस्य परमात्मनः ।\n\nशाक्तास्तेनान्यतो दृष्टा ह्यन्यथानोपपत्तितः ।।\n\nएकः शिवस्तथैका तु श * * * *? शाश्वती ।\n\nअभिस्था द्वैतसंस्था च सैवैका सामुदायिनी ।।\n\nइच्छारूपा शिवस्यैषा ह्यभिन्ना सर्वतोमुखी ।\n\nकिं चिदुच्छूनतापत्तिः सर्वज्ञादि गुणास्त *? ।।\n\n८१ब्)\n\nन रूपे तु सैवैका यदा बोधयतेखिलं ।\n\nबोधो ह्यनादिमान्यत्तत्परं ज्ञानं तु सा स्मृता ।।\n\nज्ञानशक्तिरिति ख्याता सर्वज्ञादि गुणास्पदा ।\n\nअस्वतंत्र * * *? सा क्रिया कारणरूपिणी ।।\n\nवष्टरूपाष्ट भेदेन स्योटादि(?) ध्वनिरूपिणी ।\n\nमातृका सा विनिर्दिष्टा कृपाशक्तिर्महेश्वरं ।।\n\nक्रियाख्या परमा सा तु * * * *? य रूपिणी ।\n\nएवं क्वतेति सा प्रोक्ता एकानान्य स्वभावजा ।।\n\nस्वभावोत्था स्वभावा तु स्वास्वतः स्वोदिता शिवा ।\n\nव्यतिरिक्ता न चैवैषा कर्तृ * * * * च्यते ।।\n\nशिवस्य परिपूर्णस्य स्वतंत्रस्य विभोर्यतः ।\n\nकः कर्ता क्षोभकः कोवा तस्या तद्वैतता शिवे ।।\n\nयत्तस्य सर्वकर्तृत्वं सा शक्ति तुपचर्यते ।\n* * *? रुते सृष्टिं स्थितिं विलयसंहृती ।।\n\nकरोति भगवान् सर्वस्तिरोभावमनुग्रहं ।\n\nक्रियाशक्त्या तु सृजते ज्ञानशक्त्या जगत्स्थितिं ।।\n\nसंहारं रुद्र * * * *? रो भावं तु मायया ।\n\n८२अ)\n\nअनुग्रहं तु ज्येष्ठाया कार्यते नामसंचयः ।\n\nकृत्यं पंचविधं शंभो जगतो विद्यतेर्यतः ।।\n\nक्रियया न विकल्प्यं तु सर्वं ज्ञास * * *? तं ।\n\nयतस्ततः शक्तिरेषा शिवस्यैवानुमीयते ।।\n\nआत्मा देवो ह्यनन्तश्च मलेनैव निरोधिताः ।\n\nते तु गृहीताः परया परमेशस्य चेच्छया ।।\n\n* * *? स्तथात्मा च त्रितत्वं वेद्यमुत्तमं ।\nत्रिस्वरूपस्तथा देवो रुद्रोविष्णुपितामहः ।।\n\nकरोति षट्विधां सृष्टिं चतुर्भेदविभेदितां ।\n\nथतनारकिति * * * * *? सुरमानुषात् ।।\n\nजरायुजांडजा देवि तथा च स्वेदजोद्भिजात् ।\n\nशक्त्या तु भगवान् सर्वं करोति विभु शक्तितः ।।\n\nनिमित्तकारणं देवो यथासु य * * *? या ।\n\nउपादानं तु सा शक्ति चक्षुध्वा समवायतः ।।\n\nयथार्क रश्मि संस्पर्शात् सूर्यकान्तो मणिर्महान् ।\n\nतेजः प्रकुरुतेप्यर्थं उभाभ्यां नैव का * *? ।।\n\n८२ब्)\n\nयस्कान्तमणिर्दृष्ट्वा लोहः प्रकुरुते प्रिया ।\n\nउभयोर्नैव कामोस्ति निमित्तं तु तथा पुनः ।।\n\nसूक्ष्मत्वानोपलभ्येत यस्ताभ्यां प्रचोदकः ।\n\nतादृक्स्व * * * *? तो नान्त भूतोन्तकारणं ।।\n\nउपादानं तु सा शक्ति सर्वत्रैव विभाव्यते ।\n\nयथा सर्वं सुनिष्पन्नं कृयाशक्त्या प्रदृश्यते ।।\n\nक्षोभ्यक्षोभकभावं तु प्रत्य * * * *? र्हरिन् ।\n\nपार्श्वांतं समवायं तु कारणं तु विदुर्बुधाः ।।\n\nअकामतः सृजेत्सर्वं शक्त्यासर्वं चराचरं ।\n\nएवमुक्तेन विधिना मंत्राः सर्वेन्त्रितत्त्वजाः ।।\n\n* *? शक्तिरूपाश्च तथैवात्म स्वरूपकाः ।\nत्रिस्वभावाः समुद्दिष्टा सर्वत्र बलशालिनः ।।\n\nभवन्ति सर्वदाः सर्वे सर्वगासर्वरूपिणः ।\n\nशिवो ह्यनादि * * * * *? तः प्रथमो बलः ।।\n\nइच्छया तु यदा देव प्रसरंत्यविलंबितः ।\n\nसा शक्तिः परमासूक्ष्मा उन्मना शिवधर्मिणी ।।\n\nअस्तित्वमात्रमात्मानं क्षो * * * * *? यदा ।\n\n८३अ)\n\nसमना सा विनिर्दिष्टा शक्तिः सर्वाध्ववर्तिनी ।।\n\nक्रोडी करोति या विश्वं संहृत्य सृजते पुनः ।\n\nकौंडिल्याख्या महाशक्तिस्तृतीया ह्यु * * * *? ।।\n\nरूपं द्यदास्फोटं अदृष्टं शिवविग्रहं ।\n\nप्रसरत्यति वेगेन ध्वनिना पूरयेज्जगत् ।।\n\nसनादो देवदेवेशः प्रोक्तश्चैव सदाशिवः ।\n\nध्वनि र * * * * *? विश्रमत्यनुरोधतः ।।\n\nनिरोधीनामविख्यात सर्वे देव निरोधकः ।\n\nनिरुद्धस्य महेशत्वं अभिमानं प्रवर्तते ।।\n\nअसंख्यातास्तु कोट्यो वै * * * * * *? स्थिताः ।\n\nलभंतेत्र प्रविष्टा ये तद्विंदुं चेश्वरं स्मृतं ।।\n\nयदाशिवामृतं मूर्द्ध्नि पतते सृष्टिकारणं ।\n\nआप्यायं भवते तेन सोर्द्धचंद्र इति स्मृतः ।।\n\n* * *? र्व वर्णानां सृष्टिकारण एव च ।\nमकारो ह्यत्र वै रुद्रो वर्णसंघट्ट उत्तमः ।।\n\nयदा स्थितं तु लभते सोन्मुखं सृष्टिकारणं ।\n\nप्रतिष्ठाख्यो ह्यका * * * *? साक्षाद्भवत्यसौ ।।\n\n८३ब्)\n\nनिवृत्तिस्तु यदा सर्वं निष्पन्नं प्रणवं विदुः ।\n\nउंकाराख्यं परं वाम ब्रह्मासौ कमलासनं ।।\n\nमंत्रसृष्टिर्भवेदेषा शिवस्य परमा * *? ।\n*? ष्टविधभेदेन वर्णपंचाशरूपिणी ।।\n\nज्ञानशक्तिः परासूक्ष्मा मातृकांतं विदुर्बुधाः ।\n\nसायोनिः सर्वमंत्राणां सर्वमात्रारणि स्थिता ।।\n\nजुहो * * * * *? लं सामृतं सृष्टि संयुतं ।\n\nतेनासौ देवदेवेशो ह्यमृतेशः परापरः ।।\n\nमृत्युरुत्तारयेद् यस्मात् मृत्युजित् तेन कथ्यते ।\n\nभरणात् प्रकृ * * * *? भैरव इति स्मृतः ।।\n\nएवमाद्या स्मृता मंत्राः सर्वेहामृत तेजसः ।\n\nअधिकारं प्रकुर्वन्ति सर्वस्य जगतो प्रिये ।।\n\nमोचयन्ति हि संसाद्यो ज * * * * * *? वे ।\n\nमननत्राणधर्मित्वा तेन मंत्रा इति स्मृताः ।।\n\nतस्मात् सर्वगता मंत्राः सर्वदास्तित्रितत्वजाः ।\n\nशिवशक्त्यात्मरूपास्तु नित्यानुग्रह श * *? ।।\n\n* *? क्ति प्रभावाश्च शिवदा शिवहारिकाः ।\n\n८४अ)\n\nज्ञातमात्रा हि फलदा भोगमोक्षप्रदायकाः ।\n\nयत्तेषां सर्वदेवित्वं सर्वशक्तित्वमेव च ।।\n\nतच्छिव * * * * *? शक्तित्वं सर्वकर्तृता ।\n\nसर्वानुग्रहकर्तृत्वं सर्वत्र फलदायकं ।।\n\nआत्मत्वे यत्स्वरूपं तु त्रिविधं साधनं स्मृतं ।\n\nमंत्रध्यानं तथा मुद्रा सा * * * * * *? तं ।।\n\nदीक्षामंडलसंस्कारं यजनं तपनं तथा ।\n\nहोमक्रिया तथा लेख्यं ध्यानं धारणयोः क्रिया ।।\n\nमुद्राबंधस्तथा योगो यजनं तु कृ * * *? ।\n*? मंत्राः समाख्याताः सर्वत्रैवाधिकारिणः ।।\n\nइति सर्वत्रस्रोतसंग्रहसारे मृत्युजिदमृतीशविधाने मंत्रविचारवर्णनो \n\nनाम त्रयोविंशतिमः पटः ।।\n\nश्रीदेव्युवाच ।।\n\nअसंख्यातास्तु कोट्यावै मंत्राणाममितौजसां ।\n\nउक्ता देवेन सर्वज्ञाः सर्वदाः सर्वगाः शुभं ।।\n\n८४ब्)\n\n* *? र्वेश्वराः शक्ताः सर्वत्रैवाधिकारिणः ।\nतेषामेवेति सर्वेषां कथमप्यधिको बली ।।\n\nमंत्रराद्यरमेशानः कथं मृत्युंजयः परः ।\n\nस * * * *? मुत्पन्नं हृदि देव वदस्व मे ।।\n\nपूर्वोक्तं मंत्रसद्भावं हृदं देवे नामकं ।\n\nतदश्रोतुमिच्छामि परां कोतूहलं हिमे ।।\n\nभगवानुवाच ।।\n\nश्रूयतां * * * *? मि संशयं मे हृदि स्थितं ।\n\nमंत्रकोट्या ह्यसंख्याताः सर्वे सर्वाधिकारिणः ।।\n\nशिवशक्तिप्रभावाच्च सर्वशक्तिसमन्विताः ।\n\nभोगमोक्ष * * * * *? शक्तिबलबृंहिताः ।।\n\nकिंतु देवि परः शान्तो ह्यप्रमेयो गुणान्वितः ।\n\nशिवः सर्वात्मकः शुभ्रो भावग्राह्यो ह्यनुत्तमः ।।\n\nआश्रयः परमस्तेषां * * * * *? मेश्वरः ।\n\nतदिच्छया समुत्पन्ना तं च्छक्त्यासंप्रचोदिताः ।।\n\nभवन्ति फलदाः सर्वे सर्वेत्रैवाधिकारिणः ।\n\nयदे तत्परमं धाम सर्वेषामालय * *? ।।\n\n८५अ)\n\n* *? वसमुत्पन्ना मंत्राश्वामोघशक्तयः ।\nनित्यो नियामको ह्येषां नेता च निरनुप्लवः ।।\n\nनिष्प्रपंचो निराभासोस्त्रायकः कारणः शिवः ।\n\nत्र * * * * * * *? तारणं तु स्वचेतसा ।।\n\nनयते मोक्ष भावं तु तारयेन् महतो भयान् ।\n\nनयनाश्च तथा भ्राणा नेत्रमित्यभिधीयते ।।\n\nजीवनं सर्वभूतेषु नेत्रभूतं * * * *? ।\n*? स्त मंत्रजातस्य स्वामिवत्परमेश्वरः ।।\n\nप्रणवं प्राणिनां प्राणं जीवनं संप्रतिष्ठितं ।\n\nगृह्नाति प्रणवं सर्वं कलाभिः कलयेच्छिवं ।।\n\nषट्प्रकारं म * * * * * *? र पदे स्थितं ।\n\nजुहोति विद्यया सर्वं जुंकारेण प्रबोधितं ।।\n\nस्वरूपं यत्स्वसंवेद्यं सम्यक्संतृप्तिलक्षणं ।\n\nसर्वामृत पदाधारं सविसर्गं परं शिवं ।।\n\n* * * * *? तेन पूर्णाहुत्या तु मूलया ।\nस्वाचारया स्वभावस्था स्वस्वरूपा सदोदिता ।।\n\nइच्छाज्ञानक्रियारूपा या चैका शक्तिरुत्तमा ।\n\nतया प्रकुरुते * * * * *? त्स शिव स्मृतः ।।\n\n८५ब्)\n\nउद्गीथाक्षरसंयुक्ता तत्त्ववर्णपदात्मकं ।\n\nभुवनानि कलामंत्राः कारणानि षडेव तु ।।\n\nब्रह्माविष्णुस्तथा रुद्र ईश्वरश्च सदाशिवः(?) ।\n*? श्चेति स्वशक्त्या तु षट्त्यागात् सप्तमे लयः ।।\n\nअकारश्च उकारश्च मकारो बिंदुरेव च ।\n\nअर्द्धचंद्रनिरोधी च नादोनादान्त एव च ।।\n\nकुंडली व्यापि * * * * * *? तस्तु सा मया ।\n\nनिष्कलं चात्म तत्वं तु शक्तिश्चैव तथोन्मना ।।\n\nसा भासंतं निराभासं परतत्वमनुत्तमं ।\n\nषट्त्यागात् सप्तमं प्रोक्तं लयमाल * * * *? ।।\n\n* *? र्वे प्रलीनास्तु तत्समास्तत्प्रसादतः ।\nयच्छक्ति बृंहिताः शक्ताः परिपूर्णा भवन्ति हि ।।\n\nक्रमस्तेषां प्रवक्ष्यामि यथा लीयन्ति सुंदरि ।\n\nअकारं * * * * * * *? तं यावदध्वनः ।।\n\nकलाष्टकेन संयुक्तं कलयेत् सर्वं जंतुषु ।\n\nसिद्धिरिद्धि द्युतिर्लक्ष्मी मेधाकान्तिर्धृतिः सुखं ।।\n\nसद्या ब्रह्म कला जाते * * * * *? संस्थितं ।\n\n८६अ)\n\nरजोरक्षारतिः पाल्याङ्कम्पातृष्णामतिः क्रिया ।\n\nवृद्धि माया च रात्री च भ्रामणी मोहनी तथा ।।\n\nमनोन्मनीति विख्याता वाम दे * * * * *? ।\n\nकंठान्तं यावत् स्वप्नस्था विष्ण्वंशे तु स्थिता इमाः ।।\n\nतमो मोहा क्षुधा निद्रा व्याधिमृत्युभयाजरा ।\n\nअघोरस्य कला ह्येता रौद्रांशे तु व्य * * *? ।।\n\n* *? यावत्सौषुप्तं तैजसी व्याप्तिरुत्तमा ।\nनिवृत्तिश्च प्रतिष्ठा च विद्याशान्तिस्तथैव च ।।\n\nपुरुषस्य कला ह्येता ईश्वरे तु व्यवस्थिताः ।\n\nवाद्याव(?) * * * * * * *? तं यावद्रज्वलाः ।।\n\nशान्तावस्था तु तुर्याख्या नादाख्या संप्रचक्ष्यते ।\n\nव्याप्तिः सदाशिवे सान्त व्योमाख्या शून्यरूपिणी ।।\n\nवारासुतारातर * * * * * *? तारणी ।\n\nद्वादशान्त पदारूढा तुर्यात्तान् रश्मिवस्मृता ।।\n\nईषानस्य कलाह्येता पंचैवं कारणात्मिका ।\n\nस्थूलमेतत्समाख्यातं ब्रह्माणं * * * * *? ।।\n\n८६ब्)\n\n? क्ष्ममेव मनोवक्ष्ये ह्यध्वानै तु यथा स्थितं ।\nयदर्द्धचंद्र कथितं प्लावितं बिंदुमूर्द्धनि ।।\n\nशक्त्यामृतं तदुदिष्टं कलायुक्तं महेश्वरि ।\n\nज्योत्स्ना * * * * * *? सुप्रभाविमलाशिवा ।।\n\nअर्द्धचंद्रकला ह्येताः सर्वज्ञः परसंस्थिताः ।\n\nविद्यावरणसंवद्धा मंत्रकोटिविभूषिताः ।।\n\nक्रियाशक्ति स्व * * * * * *? विमलाः शुभाः ।\n\nबंधुनी रोधनी रौद्री ज्ञानबोधा तमोपहा ।।\n\nनिरोधिका कला ह्येताः सर्वदेव निरोधिकाः ।\n\nनित्य तृप्ता महाभागा व * * * * * *? काः ।।\n\nइंधिका दीपिका चैव रोचिका मोचिका तथा ।\n\nऊर्ध्वगामिन्य इत्येताः कलानादसमुद्भवाः ।।\n\nएता स्वतंत्रता युक्ताः सकले नि * * * *? ।\n? न शक्ति स्वरूपास्तु ज्ञाताः सर्वज्ञदायिकाः ।।\n\nसूक्ष्मा चैव सुसूक्ष्मा च अमृतामृतसंभवा ।\n\nव्यापिनी चैव विख्याता शक्तितत्वं समा * * *? ।।\n\n८७अ)\n\n* * *? क्ति संबद्धाश्चिच्छक्त्यासनवेष्टिता ।\nशक्ति तत्वे स्थिता ह्येताश्चिन्मात्रावधिलक्षिताः ।।\n\nव्योपिनीव्योमरूपा च अनन्तानाथसंज्ञि *? ।\n* * * *? हेशानि व्यापिन्यस्तु कला स्मृता ।।\n\nसर्वज्ञा सर्वदा भद्रा सादनास्पृहणा धृतिः ।\n\nसमना चेति विख्याता एताः शिव कला स्मृताः ।।\n\nइच्छा * * * * * *? इच्छाशक्तिप्रदायिकाः ।\n\nशिवतत्वं समाश्रित्य सुसंपूर्णार्णव प्रभा ।।\n\nअनन्तशक्ति सस्थाना सूक्ष्मश्चात्यन्तनिर्मलाः ।\n\nसमनान्तं वरा * * * * * *? मनन्तकं ।।\n\nषट्कारण पदाक्रान्तं स्थूलं सूक्ष्मं प्रभेदतः ।\n\nशक्त्यादि समनान्तं हि सूक्ष्मविज्ञान गोचरं ।।\n\nतदूर्ध्वे तु पराशान्तं अप्रमेय मनामयं(?) ।\n* * * * * *? विज्ञात्वा मोचयते गुरुः ।।\n\nतत्रासौ निर्मलो ह्यात्मा स्वशक्त्याधारसंस्थितः ।\n\nज्ञानक्रियासमाविष्ट चिन्मात्रो निरनुप्लवः ।।\n\nसर्वभाव पदां * * * * * *? विवर्जिताः ।\n\n८७ब्)\n\nनिर्मलस्फटिकाकार स्वात्म आत्म व्यवस्थितः ।\n\nतत्रस्थस्य च या शक्ति तस्यानुग्रहकारिणी ।।\n\nयावन्न भवते देवि तावदात्मा शिवाना(?) *? ।\n* * * *? ना शुद्धकमलं नार्करश्मिभिः ।।\n\nयावन्नाद्भासितं सर्वं तावदीशन् प्रविस्तरं ।\n\nयथार्क रश्मि संयोगात् कमलं प्रसरे क्षणात् ।।\n\nशिवशक्त्या तथा * * * * * * * *? शिवः ।\n\nसर्वज्ञादि गुणैर्युक्तो भवते च शिवो यथा ।।\n\nनिराभासः परः शान्तः अप्रत *? मनुत्तमं ।\n\nयावन्न पूर्णतां प्राप्लस्तावत्साभास(?) उच्यते ।।\n\nय * * * * * * * *? क्त्यात्मा वै प्रसारितः ।\n\nततः प्रसर रश्मि(?) वा? गृहीतस्तु परस्सदा(?) ।।\n\nशि * * * *? देवेशि *? विभागेन? सर्वशः ।\n\nएवं ज्ञातु मंत्राणां मंत्रत्वं कुरुते सदा ।।\n\n* * * *? स्तः सर्वे भागमोक्षफलप्रदा ।\nन विंदेत यदा मंत्री सृष्टिसंहारकारिणी ।।\n\nउदयास्त स्वरूपेण मंत्रा ह्यल्प फलप्रदाः ।\n\nभोगमोक्षं नवच्छन्ति(?) जप्ता(?) ध्या? * * * * *? ।।\n\n*? त्फलं प्रयच्छति शिवाज्ञासंप्रचोदिताः ।\nयदा तु विंदते मंत्री उत्पत्ति स्थिति संहृतीः ।।\n\nउदयास्त *? रूपेण मंत्राणां ममितौजसां ।\n\nईषत्फलं * * * * * * * *? विदायिनः ।।\n\n८८)\n\nसन्मुखाश्च भवंत्येते साधकस्य भवंति हि ।\n\nएवं शिवाज्ञया विष्टाः शिवीभूताः शिवप्रदा ।।\n\nभवन्ति विगता यासा निर्दोषा * * * * *? ।\n*? स्यास्य प्रभावेन शिवस्य परमात्मनः ।।\n\nअमृतेशस्य देवस्य मृत्युजिद्भिरवस्य तु ।\n\nपरापरविभेदं च यो विंदत्यस्य सर्वशः ।।\n\nसोचिरादमृ * * * * * *? न्नात्रसंशयः ।\n\nये प्रपन्नास्य मंत्रस्य कृतकृत्या भवन्ति ते ।।\n\nयेन येन हि भावेन यद्यत्फलजिगीषया ।\n\nयद्यदा श्रयते भक्त्या तत्तत्फलमवाप्नुयात् ।।\n\n* * * *? माख्यातं मया तुभ्यं न चान्यथा ।\nयदाहं चोदितो देवि सर्वानुग्रहकारकः ।।\n\nगूहप्रश्नेन तत्सर्वं मया ते प्रकटीकृतं ।\n\nइति संक्षेपतः प्रोक्तं * * * * * * * *? ।।\n\nन देयं पापशीलानां क्रोधिनां कामिनां तथा ।\n\nगुरु निंदा परानां च देवमंत्रविदूषिणां ।।\n\nनास्तिकानां शठानां च कृयाधर्म बहिष्कृतं ।\n\nदेयते * * * * * * *? पुत्राभ्यां च नान्यथा ।।\n\n८९)\n\nस्वदीक्षितानां भक्तानां गुरुदेवाग्नि पूजनं ।\n\nविना समय दीक्षां वै न दद्यात् सु पृयस्य च ।।\n\nसर्वथा नैव दात्तव्यं * * * * * * * *? ।\n\nआज्ञाभंगेन देवेशि देहपातो भविष्यति ।।\n\nददाति यदि मोहेन स्नेहेन धनलिप्सया ।\n\nगच्छते नरकं घोरमित्याज्ञापारमेश्वर ।।\n\n* * * * *? शस्य पालनात् सिद्धिमाप्नुयात् ।\nपलनाच्च भवे देवि मृत्युजित् परमेश्वरः ।।\n\nइति मृत्युजिदमृतीशविधाने मंत्रमहात्म्य * * * *? चतुर्विंशतिमः पटलः ।।\n\nसमाप्तमिदं मृत्युजिदमृतीशविधानं संपूर्णमिति शुभम् ।।\n\nसंवत् ३२० चैत्रशुदि शनि दिवे * * * * * * *? विश्वेश्वर लिखापितमिदं \n\nपुस्तकं ।। पंडितकीर्तिधर लिखितं मया ।। ओं नमः शिवाय ।। ओं नमो \n\nभगवते वासुदेवाय ।।"
    }
]