[
    {
        "text": "फलदीपिका \nप्रथमोऽध्यायः\n\n             राशि भेद\nशुक्लाम्बरधरं देवं शशिवर्णं चतुर्भुजम् ।\nप्रसन्नवदनं ध्यायेत्सर्वविघ्नोपशान्तये\nसन्दर्शनं वितनुते पितृदेवनॄणां\nमासाब्दवासरदलैरथ ऊर्ध्वगं यत् ।\nसव्यं क्वचित् क्वचिदुपैत्यपसव्यमेकं\nज्योतिः परं दिशतु वस्त्वमितां श्रियं नः ॥ १॥\n\nवाग्देवीं कुलदेवतां मम गुरून् कालतयज्ञानदान्\nसूर्यदींश्च नवग्राहन् गणपातिं बक्त्या प्रणम्येश्वरम् ।\nसंक्षिप्यात्रिपराशरादिकथितान् मन्त्रेश्वरो दैवविद्\nवक्ष्येऽहं फलदीपिकां सुविमलां ज्योतिर्विदां प्रीत्ये ॥ २॥\n\nपदाभाद्यैर्यन्त्रैर्जननसमयोऽत्र प्रथमतो\nविशेषाद्विज्ञेयः सह विघटिकाभित्तवत तदा ।\nगतैदृ क्तुल्यत्वं गणितकरणैः केचरर्गातिं\nविदित्वा तद्भावं बलमपि फलं नैः कथयतु ॥ ३॥\n\nशिरोवक्त्रोरोहृज्जठरकटिवस्तिप्रजनन-\nस्थलान्यूरूजान्वोर्युगलमिति जंघे पदयुगम् ।\nविलनात्कालाङ्गान्यलिझषकुलीरान्तिममिदं\nभसन्धिविख्याता सकलभवनान्तानपि परे ॥ ४॥\n\nअरण्ये केदारे शयनभवने स्वभगलिले\nगिरी पाथ सस्यान्वितमुवि विशां घोरिन सुविरे ।\nजनाधीशस्थाने सजलविपिने धाम्नि विचरत्\nकुलाले कीलाले वसतिरुदिता मेषभवनात् ॥ ५॥\n\nभौमः शुक्रबुधेन्दुसूर्यशशिजाः शुक्रारजीवार्कजाः\nमन्दो देवगुरुः क्रमेण कथिता मेषादिराशीश्वराः ।\nसूर्यादुच्चगृहाः क्रियो वृषमृगस्त्रीकार्कमीनास्तुला\nदिक्त्र्यंशैर्मनुयुक्तिथीषुभनकांशैस्तेऽस्तनीचाः क्रमात् ॥ ६॥\n\nसिम्होक्षाजवधूहयाङ्गवणिजः कुंभस्त्रिकोणा रवेः\nज्ञेन्द्वोस्तूच्चलवान्नखोड्विनशरैर्दिग्भूतकृत्यंशकैः ।\nचापाद्यर्धवधूनृयुस्घटतुला मर्त्याश्च कीटोऽलिभं\nत्वाप्याः कर्कमृगापरार्धशफराः शेष्हश्चतुष्पादकाः ॥ ७॥\n\nगोकर्क्यश्व्यजनक्रभान्यथ नृयुङ्मीनौ परे राश्यस्ते\nपृष्ठोधयकोदयाः समिथुनाः पृहोदयाश्चैन्दवाः ।\nसौराः शेषगृहाः क्रमेण कथिता रात्रिद्युसंज्ञाः त्रमा-\nदूध्वार्धःसमवक्रभाति तु पुनस्तीक्ष्णांशुमुक्ताद् गृहात् ॥ ८॥\n\nमेषादाह चरं स्थिराख्यमुभयं द्वारं बहिर्गर्भभं\nधातुर्मूलमितीह जीव उदितं क्रूरं च सौम्यं विदुः ।\nमेषाद्याः कथितास्त्रिकोणसहिताः प्रागादिनाथाः क्रमा-\nदोजर्क्षं समभं पुमांश्च युवतिर्वामाङ्गमस्तादिकम् ॥ ९॥\n\nलग्नं होरा कल्यदेहोदयाख्यं रूपं शिर्षं वर्तमानं च जन्म ।\nवित्तं विद्या स्वान्नपानाति भुक्तिं दक्षाक्ष्यास्यं  पत्रिका वाक्कुटुम्बम् ॥ १०॥\n\nदुश्चिक्योरो दक्षकर्णं च सेनां धैर्यं शौर्यं विक्रमं भ्रात्रं च\nगेहं क्षेत्रं मातुल भागिनेयं बन्धुं मित्रं वाहनं मातरं च ॥ ११॥\n\nराज्यं गोमहिषसुगन्धवस्त्रभूषाः पातालं हिबुकसुखाम्बुसेतुनद्यः ।\nराजाङ्कं सचिवकरात्मधीभविष्यज्जानासून् सुतजटरश्रुतिस्मृतीश्च ॥ १२॥\n\nऋणास्त्रचोरक्षतरोगशत्रून् ज्ञात्याजिदुष्कृत्याघभीत्यवज्ञाः ।\nजामित्रचित्तोत्थमदास्तकामान् द्यूनाध्वलोकान् पतिमार्गभार्याः ॥ १३॥\n\nमाङ्गल्यरन्ध्रमलिनाधिपराभवायुः\nक्लेशापवादमरणाशुचिविघ्नदासान् ।\nआचार्यदैवतपितॄन् शुभपूर्वभाग्य-\nपूजातपःसुकृतपौत्रजपार्यवंशान् ॥ १४॥\n\nव्यापारास्पदमानकर्मजयसत्कीर्तिं क्रतुं जीवनं\nव्योमाचारगुणप्रवृत्तिगमनान्याज्ञां च मेषूरणम् ।\nलाभायागमनाप्तिसिद्धिविभवान् प्राप्तिं भवं श्लाध्यतां\nज्येष्ठभ्रातरमन्यकर्णसरसान् सन्तोषमाकर्णनम् ॥ १५॥\n\nदुःखांघ्रिवामनयनक्षयसूचकान्त्य-\nदरिद्र्यपापशयनव्ययरिःफबन्धान् ।\nभावाह्व्या निगदिताः क्रमशोऽथ लीन-\nस्थानं त्रिषड्व्ययपराभवराशिनाम् ॥ १६॥\n\nदुःस्थानमष्टमरिपुव्ययभावमाहुऊ सुस्थानमन्यभवनं शुभदं प्रदिष्टम् ।\nप्राहुर्विलग्नदशसप्तचतुर्थभानि केन्द्रं हि कण्तकचतुष्टयनामयुक्तम् ॥ १७॥\n\nपणकरमिति केन्द्रादूर्ध्वमापोक्लिमन्तत्-\nपरमथ चतुरस्त्रं नैधनं बन्धुभं च ।\nअथ समुपचयानि व्योमशौर्यरिलाभा\nनवमसुतभयुग्मं स्यात् त्रिकोणं प्रशस्तम् ॥ १८॥\n\nद्वितीयोऽध्यायः\n\n             ग्रह भेद\nताम्रं स्वर्णं पितृशुभफलं चात्मसौख्यप्रतापं\nधैर्यं शौर्यं समितिविजयं राजसेवं प्रकाशम् ।\nशौवं कार्यं वनगिरिगतिं होमकार्यप्रवृत्तिं\nदेवस्थानं कथयतु बुधस्तैक्ष्ण्यमुत्साहमर्कात् ॥ १॥\n\nमातुः स्वस्ति मनःप्रसादमुदधिस्नानं सितं चामरं\nछत्रं सुव्यजनं फलानि मृदुलं पुष्पाणि सस्यं कृषिम् ।\nकीर्तिं मौक्तिककांस्यरौप्यमधुरक्षीरादिवस्त्राम्बुगो-\nयोषाप्तिं सुखभोजनं तनुसुखं रूपं वदेच्चन्द्रतः ॥ २॥\n\nसत्त्वं भूफलनं सहोदरगुणं क्रौर्यं रणं साहसं\nविद्वेषं च महानसाग्निकज्ञात्यस्त्रचोरान्रिपून् ।\nउत्साहं परकामिनीरतिमसत्योक्तिं महोजाद्वदे-\nद्वीर्यं चित्तसमुन्नतिं च  कलुषं सेनाधिपत्यं क्षतम् ॥ ३॥\n\nपाण्डित्यं सुवचः कलातिपुणतां विद्वत्स्तुतिं मातुलं\nवाक्चातुर्यमुपासनादिपटुतां विद्यासु युक्तिं मतिम् ।\nयज्ञं वैष्णवकर्म सत्यवचनं शुक्तिं विहारस्थलं\nशिल्पं बान्धवयौवराज्यसुहृदस्तद्भागिनेयं बुधात् ॥ ४॥\n\nज्ञानं सद्गुणमात्मजं च सचिवं स्वावारमाचार्यकं\nमाहात्म्यं श्रुतिशास्त्रधीस्मृतिमतिं सर्वोन्नार्तं सद्गतिम् ।\nदेवब्राह्मणभक्तिमध्वरतपःश्रद्धाश्च कोशस्थलं\nवैदुष्यं विजितेन्द्रियं धवसुखं संमानमीड्याद्दयाम् ॥ ५॥\n\nसम्पद्वाहनवस्त्रभूषणनिधिद्रव्याणि तौर्यत्रिकं\nभार्यसौख्यसुगन्धपुष्पमदनव्यापारशय्यालयाण् ।\nश्रीमत्त्वं कवितासुखं बहुवधूसङ्गं विलासं मदं\nसाचिव्यं सरसोक्तिमाह भृगुजाद्वाहकर्मोत्सवम् ॥ ६॥\n\nआयुष्यं मरणं भयं पतिततां दुःखावमानामयान्\nदारिद्र्यं भृतकापवादकलुषाण्याशौचनिन्द्यापदः ।\nस्थैर्यं नीचजनाश्रयं च महिषं तन्द्रीमृणं चायसं\nदासत्वं कृषिसाधनं रविसुतात्कारागृहं बन्धनम् ॥ ७॥\n\nपित्तास्थिसारोऽल्पकचश्च रक्तश्यामाकृतिः स्यान्मधुपिङ्गलाक्षः ।\nकौसुभ्भवासाश्चतुरस्रदेहः शूरः प्रचण्डः पृथुबाहुरर्कः ॥ ८॥\n\nस्थूलो युवा च स्थविरः सितः कान्तेक्षणश्चासितसूक्ष्ममूर्धजः ।\nरक्तैकसारो मृदुवाक् सितांशुको गौरः शशी वातकफात्मको मृदुः ॥ ९॥\n\nमध्ये कृशः कुञ्चितदीप्तकेशः क्रूरेक्षणः पैत्तिक उग्रबुद्धिः ।\nरक्ताम्बरो रक्ततनुर्महीजश्चण्डोऽत्युदारस्तरुणोऽतिमज्जः ॥ १०॥\n\nदूर्वलताश्यामतनुस्त्रिधातुमिश्रः सिरावान्मधुरोक्तियुक्तः ।\nरक्तायताक्षो हरितंशुकस्त्वक्सारो बुधो हास्यरुचिः समङ्गः ॥ ११॥\n\nपीतद्युतिः पिङ्गकचेक्षणः स्यात् पीनोन्नतोराश्च बृहच्छरीरः ।\nकफात्मकः श्रेष्ठमतिः सुरेड्यः सिंहाब्जनादश्च वसुप्रधानः ॥ १२॥\n\nचित्राम्बराकुञ्चितकृष्णकेशः स्थूलाङ्गदेश्च कफानिलात्मा ।\nदूर्वङ्कुराभः कमनो विशालनेत्रो भृगुः साधितशुक्लवृद्धिः ॥ १३॥\n\nपङ्गुनिम्नविलोचनः कृशतनुदरीर्घः सीरालोअऽलसः\nकृष्णाङ्गः पवनात्मकोऽतिपिशुनः स्नाय्वात्मको निर्घृणः ।\nमूर्खः स्थूलनखद्विजः परुषरोमाङ्गोऽशुचिस्तामसो\nरौद्रः क्रोधपरो जरापरिणतः कृष्णाम्बरो भास्करिः ॥ १४॥\n\nशौवं धाम बहिःप्रकाशकमरुद्देशो रवेः पूर्वदिक्\nदुर्गास्थनचधूलौषधिमधुस्थानं विधोर्वायुदिक् ।\nचोरम्लिच्छकृशानुयुद्धभुवि दिग्याम्या कुजस्योदिता\nविद्वद्विष्णुसभाविहारगणकस्थानान्युदीचीं विदुः ॥ १५॥\n\nकोशाश्वत्थसुरद्विजातिनिलयस्त्वैशानदिग्गीष्पते-\nवेर्श्यावीथ्यवरोघनृत्तशयनस्थानं भृगिरग्निदिक् ।\nनीचश्रेण्यशुचिस्थलं वरुणदिक्छास्तुः शनेरालयो\nवल्मीकाहितमोबिलान्यहिशिखिस्थानानि दिग्रक्षसः ॥ १६॥\n\nशैवो भिषङ्नृपतिरध्वरकृत्प्रधानी\nव्याध्रो मृगो दिनपतेः किल चक्रवाकः\nशास्ताङ्गनारजकर्कषकतोयगाः स्यु-\nरिन्दोः शशश्च हरिणश्च बकश्चकोरः ॥ १७॥\n\nभौमो महानसगतायुधभृत्सुवर्ण-\nकाराजकुक्कुटशिवाकपिगृध्रचोराः ।\nगोपज्ञशिल्पगणकोत्त मविष्णुदासा-\nस्तार्क्ष्यः किकी दिवीशुकौ शशिजो बडालः ॥ १८॥\n\nदैवज्ञमन्त्रिगुरुविप्रयतीशमुख्याः\nपारावतः सुरगुरोस्तुरगश्च हंसः ।\nगानी धनी विटवणिङ्नटतन्तुवाय-\nवेश्यामयूरमहिषाश्च भृगोः शुको गौः ॥ १९॥\n\nतैलक्रयी भृतकनीचकिरातकाय-\nस्काराश्च दन्तिकरटाश्च पिकाः शनेः स्युः ।\nबौद्धहितुण्डिकखराजवृकोष्ट्रसर्प-\nध्वान्तादयो मशकमत्कुणकृम्युलूकाः ॥ २०॥\n\nसौम्यः समोऽर्कजसितावहितौ खरांशो-\nरिन्दोहितौ रविबुधावपरे समाः स्युः ।\nभौमस्य मन्दभृगुजौ तु समौ रिपुर्ज्ञः\nसौम्यस्य शीतगुररिः सुहृदौ सितार्कौ ॥ २१॥\n\nसूरेद्विषौ कविबुधौ रविजः समः स्या-\nन्मध्यौ कवेर्गुरुकुजौ सुहृदौ शनिज्ञौ ।\nजीवः समः सितविदौ रविजस्य मित्रे\nज्ञेया अनुक्तखचरास्तु तदन्यथा स्युः ॥ २२॥\n\nआन्योन्यं त्रिसुखस्वखान्त्यभवगास्तत्कालमित्राण्यमी\nटन्नैसर्गिकमप्यवेक्ष्य कथयेत्तस्यातिमित्राहितान् ।\nशौर्याज्ञे रविजो गुरुर्गुरुसुतौ भौमश्चतुर्थाश्टमौ\nपुर्णं पश्यति सप्तमं च सकलास्तेष्वंध्रिवृद्ध्या क्रमात् ॥ २३॥\n\nसूर्यादेरयनं क्षणो दिनमृतुर्मासश्च पक्षः शर-\nद्विप्रौ शुक्रगुरू रविक्षितिसुतौ चन्द्रो बुधोऽन्त्यः शनिः ।\nप्राहुः सत्त्वरजस्तमांसि शशिगुर्वर्काः कविज्ञौ परे\nग्रीष्मादर्ककुजौ शशी शशिसुतो जीवः शनिर्भार्गवः ॥ २४॥\n\nताताम्बे रविभार्गवौ दिवि निशि प्राभाकरीन्दू स्मृतौ\nतद्व्यस्तेन पितृव्यमातृभगिनीसंज्ञौ तदा तत्क्रमात् ।\nवामाक्षिन्दुरिनोऽन्यदक्षि कथितो भौमः कनिष्ठानुजो\nजीवो ज्येष्ठसहोदरः शशिसुतो दत्तात्मजः सम्ज्ञितः ॥ २५॥\n\nदेहो देही हिमरुचिरिनस्त्विन्द्रियाष्यारपूर्वा\nआदित्यद्विड्गुलिकशिखिनस्तस्य पीडाकराः स्युः ।\nगन्धः सौम्यो भृगुजशशिनौ द्वौ रसौ सूर्यभौमौ\nरूपौ शब्दो गुरुरथ परे स्पर्शसंज्ञाः प्रदिष्टाः ॥ २६॥\n\nक्षीणेन्द्वर्ककुजाहिकेतुरविजाः पापाः सपापश्च वित्\nक्लीवाः केतुबुधार्कजाः शशितमःशुक्राः स्त्रियोऽन्ये नराः ।\nरुद्राम्बागुहविष्णुधातृकमलाकालाह्यजा देवताः\nसूर्यादग्निजलाग्निभूमिखपयोवाय्वात्मकाः स्युर्ग्रहाः ॥ २७॥\n\nगोधूमं तण्डुलं वै तिलचणककुलुत्थाढकश्याममुद्गा\nनिष्पावा माष अर्केन्द्वसितगुरुशिखिक्रूरविद्भृग्वहीनाम् ।\nभोगीनार्क्यारजीवज्ञशशिशिखिसितेष्वम्बराख्यं कलिङ्गं\nसौराष्ट्रावन्तिसिन्धून्सुमगधयवनान्पर्वतान्कीकटांश्च ॥ २८॥\n\nमाणिक्यं तरणेः सुधार्यममलं मुक्ताफलं शीतगो-\nर्माहेयस्य च विद्रुमं मरकतं सौम्यस्य गारुत्मतम् ।\nदेवेड्यस्य च पुष्परागमसुरामात्यस्य वज्रं शने-\nर्नीलं निर्मलमन्ययोश्च गदिते गोमेधवैदूर्यके ॥ २९॥\n\nताम्रं कांस्यं धातुताम्रं त्रपु स्यात् स्वर्णं रौप्यं चायसं भास्करादेः ।\nवस्त्रं तत्तद्वर्णयुक्तं विशेषाज्जीर्णं मन्दस्याग्निदगधं कुजस्य ॥ ३०॥\n\nभानोः कटुर्भूमिसुतस्य तिक्तं लावण्यमिन्दोरथ चन्द्रजस्य ।\nमिश्रीकृतं यन्मधुरं गुरोस्तु शुक्रस्य चाम्लं च शनेः कषायः ॥ ३१॥\n\nभास्वग्दीष्पतिचन्द्रजक्षितिभुवां स्याद्दक्षिणे लाञ्छनं\nशेषाणामितरत्र तिग्मकिरणात्कटयां शिरःपृष्ठयोः ।\nकक्षेऽसे वदने च सविथचरणे चिह्नं वयांस्यर्कतो\nनेमे नाथ तटं नखं नग सनि ज्ञानाड्य नग्नाटनम् ॥ ३२॥\n\nनीलद्युतिर्दीर्घतनुः कुवर्णः पामी सपाषण्डमतः सहिक्कः ।\nअसत्यवादी कपटी च राहुः कुष्ठी परान्निन्दति बुद्धीनः ॥ ३३॥\n\nरक्तोग्रदृष्टिविषवाग्रदेहः सशस्त्रः पतितश्च केतुः ।\nधूम्रद्युतिर्धूमप एव नित्यं व्रणाङ्किताङ्गश्च कृशो नृशम्सः ॥ ३४॥\n\nसीसं च जीर्णवसनं तमसस्तु केतो-\nर्मृद्भाजनं विविधचित्रपटं प्रदिष्टम् ।\nमित्राणि विच्छनिसितास्तास्तमसोर्द्व्योस्तु\nभौमः समो निगदितो रिपवश्च शेषाः ॥ ३५॥\n\nमूढोऽपि नीचरिपुगोऽष्टमषड्व्ययस्थो\nदुःस्थः स्मृतो भवति सुस्थ इतीतरः स्यात् ।\nचन्द्रेव्ययायतनुषट्सुतकामसंस्थे\nतोयाभिवृद्धिमिह शंसति वृद्धिकार्ये ॥ ३६॥\n\nअन्तः सारसमुन्नतद्रुररुणो वल्ली सितेन्दू स्मॄतौ\nगुल्मः केतुरहिश्च कण्टकनगौ भौमार्कजौ कीर्तितौ ।\nवागीशः सफलोऽफलः शशिसुतः क्षीरप्रसूनद्रुमौ\nशुकेन्दू विधुरोषधिः शनिरसारागश्च सालद्रुमः ॥ ३७॥\n\nतृतीयोऽध्यायः\n\n             वर्ग-विभाग\nक्षेत्रत्रिभागनवभागदशांशहोरात्रिंशंशसप्तलवषष्टिलवाः कलांशाः ।\nते द्वादशांशसहिता दशवर्गसंज्ञा वर्गोत्तमो निजनिजे भवने नवांशः ॥\n\nदशांशषष्ट्यंशकलांशहीनास्ते सप्तवर्गाश्च विसप्तमांशाः\nषड्वर्गसंज्ञास्त्वथ राशिभावतुल्यं नवांशस्य फलं हि केचित् ॥ २॥\n\nक्षेत्रेषु पूर्णमुदितं फलमन्यवर्गे-\nष्वर्द्धं कलादशमषष्टिलवेषु पादम् ।\nबालः कुमारतरुणौ प्रवया मृतः षड्\nभागः क्रमाद्युजि विपर्ययमित्यवस्थाः ॥ ३॥\n\nक्षेत्रस्यार्द्धं हि होरा त्वयुजि रविसुधांश्वोः समे व्यस्तमेतद्\nद्रेष्काणेशास्त्रिभागैस्तनुसुतशुभपा द्वादशांशस्तु लग्नात् ।\nभौमार्कीड्यज्ञशुक्राः शिशुजसमलवा ह्योजभे युग्मभे तद्-\nव्यस्तं त्रिंशांशनाथाः क्रियमकरतुलाः कर्कटाद्या नवांशाः ॥ ४॥\n\nयज्ञं रत्न जनं धनं नय पटं रूपं शुकं चिटिना\nनागं योग खगं बलं भग शिला धूलिर्नवं प्रस्वनम् ।\nलाभं विश्व दिवं रम धमं षष्ट्यंशकाश्चौजभे\nक्रूराख्याः समभे विपर्ययमिदं शेषास्तु सौम्याह्वयाः ॥ ५॥\n\nस्वात् सप्तांशदशांशकौ तु विषमे तु कामाच्छुभात्\nस्वादीशाश्च कलांशपा विधिहरीशार्कः समर्क्षेऽन्यथा ।\nख्यातैः कोणयुतैस्त्रिकोणभवनस्वर्क्षोच्चकेन्द्रोत्तमै-\nर्वर्गाः सप्त दश त्रयोदशमिता वर्गाः प्रदिष्टाः परैः ॥ ६॥\n\nवर्गान्योजयतु त्रयोदश सुहृत्स्वर्क्षोच्चभेषु क्रमाद्-\nद्विस्त्रिः पञ्च चतुर्नाद्रिवसुषट्संख्यासु वर्गैक्यतः ।\nप्राहुश्चोत्तमपारिजातकथितौ सिंहासनं गोपुरं\nचेत्यय्रावतदेवलोकसुरलोकांशांश्च पारावतम् ॥ ७॥\n\nआर्यनिल्पगुणार्थसौख्यविभवान्यः पारिजातांशकः\nस्वाचारं विनयान्वितं निपुणं यद्युत्तमांशे स्थितः ।\nखेतो गोपुरभागगः शुभमतिं स्वक्षेत्रगो मन्दिरं\nयः सिंहासनगो नृपेन्द्रदयितं भूपालपुल्यं नरम् ॥ ८॥\n\nश्रेष्ठाश्वद्विपवाहनादि विभवं पारावताधिष्ठितः\nसत्कीर्तिं यदि देवलोकसहितो भूमण्डलाधीश्वरम् ।\nवन्द्यं भूपतिभिः सुरेन्द्रसदृशं त्वैरावतांशास्थितः\nसद्भाग्यं धनधान्यपुत्रसहितं भूपं विदध्याद् ग्रहः ॥ ९॥\n\nयद्वर्गेष्वखिलेषु मृत्युरबलेष्वत्राथ वक्ष्ये क्रमा-\nन्नाशं दुःखमनर्थतां च विसुखं बन्धुप्रियं तद्वरम् ।\nभूपेष्टं धनिनं नृपं नृपवरं वर्गे बलिष्ठेऽखिले\nवधिष्णुं सुखिनं नृपं गदमृती बालाद्यवस्थाफलम् ॥ १०॥\n\nषड्वर्गेषु शुभग्रहाधिकगुणैः श्रीमांश्चिरं जीवति\nक्रूरांशे बहुले विलग्नभवने दीनोऽल्पजीवः शठः ।\nतन्नाथा बलिनो नृपोऽस्त्यथ नवांशेशो दृगाणेश्वरो\nलग्नेशः क्रमशः सुखी नृपसमः क्षोणिपतिर्भग्यवान् ॥ ११॥\n\nओजे क्रूरेऽर्कहोरां गतवति बलवान् क्रूरवृत्तिर्धनाढ्यो\nयुग्मे चान्द्रींशुभेषु द्युतिविनयवचोहृद्यसौभाग्ययुक्तः ।\nव्यस्तं व्यस्तेऽत्र मिश्रे समफलमुदितं लग्नचन्द्रौ बलिष्ठौ\nतन्नाथौ द्वौ च तद्वद्यदि भवति चिरंजीव्यदुःखी यशस्वी ॥ १२॥\n\nसिंहाजाश्वितुलानृयुग्मभवनेष्वन्त्या हयाजादिमाः\nमध्यौ स्त्रीयमयोरिहायुधभृतः पाशोलिमध्यो भवेत् ।\nनक्राद्यो निगलो मृगेन्द्रघटयोराद्यो वणिङ्मःध्यमो\nगृध्रास्यो वृषभान्तिमश्च विहगः कर्क्यादि कोलाननम् ॥ १३॥\n\nकौर्प्यद्यः कर्कटान्त्यो भूषचरममहिश्चाजगोमध्यसिंहा-\nद्यल्यन्त्यं स्याच्चतुष्पादिह फलमधनक्रूरनिन्द्या दरिद्राः ।\nद्वन्द्वर्क्षे स्युर्दृगाणैरधमसमशुभान्यस्थिरे चोत्क्रमेण\nप्राहुस्तज्ज्ञाः स्थिरर्क्षेष्वशुभशुभसमान्येव लग्ने फलानि ॥ १४॥\n\nद्रेक्काणेशे स्ववर्गे शुभखगसहिते स्वोच्चमित्रर्क्षगे वा\nतद्व त्रिंशांशनाथे बलवति यदि चेद् द्वादशांशाधिपे वा\nहोरानाथे तथा चेन्निखिलगुणगणो नित्यशुद्धप्रवीणो\nदीर्घायुः स्याद्दयावान् सुतधनसहितः कीर्तिमान्राजभोगः ॥ १५॥\n\nमान्दिस्थराशिपतिसङ्गतसुत्रिकोणं\nतस्यांशराशिपतिसंयुतमंशकोणम् ।\nलग्नं वदन्ति गुलिकांशकराशिकोणं\nतद्वद्विधौ बलयुते शशिनैव विद्यात् ॥ १६॥\n\nकुर्यादात्मसुहृद्दृगाणगशशी कल्याणरूपं गुणं\nश्रेयांस्युत्तमवर्गजस्त्वपरगस्तन्नाथजातान् गुणान् ।\nस्वत्रिंशांशगता ग्रहा विदधते तत्कारकत्वोदितं\nतत्रैकोऽपि सुहृद्ग्रहेक्षितयुतः स्वोच्चेऽर्थयुक्तं नृपम् ॥ १७॥\n\nस्वोच्चे प्रदीप्तः सुखितस्त्रिकोणे स्वस्थः स्वगेहे मुदितः सुहृभे ।\nशान्तस्तु सौम्यग्रहवर्गयुक्तः शक्तो मतोऽसौ स्फुटरशिमजालः ॥ १८॥\n\nग्रहाभिभूतः स निपीडितः स्यात् खलस्तु पापग्रहवर्गयातः ।\nसुदुःखितः शत्रुगृहे ग्रहेन्द्रो नीचेऽतिभीतो विकलोऽस्तयातः ॥ १९॥\n\nपूर्णं प्रदीप्ता विकलास्तु शून्यं मध्येऽनुपाताच्च शुभं क्रमेण ।\nअनुक्रमेणाशुभमेव कुर्युर्नामानुरूपाणि फलानि तेषाम् ॥ २०॥\n\nचतुर्थोऽध्यायः\n\n             ग्रह बल\nवीर्यं शड्विधमाह कालजबलं चेअबलं स्वोच्चजं\nदिग्विर्यं त्वयनोद्भवं दिविषदां स्थानोद्भवं च क्रमात् ।\nनिश्यारेन्दुसिताः परे दिवि सदा ज्ञः शुक्लपक्षे शुभाः\nकृष्णेऽन्ये च निजाब्दमासदिनहोरास्वङ्घ्रिवृधद्ध्या क्रमात् ॥ १॥\n\nराकाचन्द्रस्य चेआबलमुदगयते भास्वतो वक्रगानां\nयुद्धे चोदक्स्थितानां स्फुटबहुलरुचां स्वोच्चवीर्यं स्वतुङ्गे ।\nदिग्वीर्यं खेऽर्कभौमौ सुहृदि शशिसितौ विद्गुरू लग्नगौ\nचेन्मन्देऽस्ते याम्यमार्गे बुधशनिशशिनोऽन्येऽयनाख्ये परस्मिन् ॥ २॥\n\nस्वोच्चस्वर्क्षसुहृद्गृहेषु बलिनः षट्सु स्ववर्गेषु वा\nप्रोक्तं स्थानबलं चतुअयमुखात्पूर्णार्द्धपादाः क्रमात् ।\nमध्याद्यन्तकषण्डमर्त्यवनिताः खेटा बलिआः क्रमात्\nमन्दारज्ञगुरूशनोब्जरवयो नैजे बले वर्द्धनाः ॥ ३॥\n\nवक्रं गतो रुचिररश्मिमसमहपूर्णो\nनीचारिभांशसहितोऽपि भवेत्स खेटः ।\nवीर्यानिवतस्तुहिनरश्मिरिवोच्चमित्र-\nस्वक्षेत्रगोऽपि विबलो हतदीधितिश्चेत् ॥ ४॥\n\nतुङ्गस्था बलिनोऽखिलाश्च शशिनः श्लाघ्यं हि पक्षोद्भवं\nभानोर्दिग्बलमाह वक्रगमने तराग्रहाणां बलम् ।\nकर्क्युक्षाजघटालिगोहिरबलान्त्योक्षाश्विपाश्चात्यगः\nकेतुस्तत्परिवेषधन्वसु बली चेन्द्वर्कयोगो निशि ॥ ५॥\n\nरूपं मानुषभेऽलिभेऽङ्घ्रेरपरेष्वर्द्धं बलं स्यात्तनोः\nतुल्यं स्वामिबलेन चोपचयगे नाथेऽतिवीर्योत्कटम् ।\nस्वामीड्यज्ञयुतेक्षिते कवियुते चान्यैरयुक्तेक्षिते\nशर्वर्यांन्निशि राशयोऽहनि परे वीर्यान्विताः कीर्तीताः ॥ ६॥\n\nस्वोच्चे पूर्णं स्वत्रिकोणे त्रिपादं स्वक्षेत्रऽर्द्धं मित्रभे पाद्दमव ।\nद्विट्क्षेत्रेऽल्पं नीचगेऽस्तं गतेऽपि क्षेत्रं वीर्यं निष्फलं स्याद् ग्रहानाम् ॥ ७॥\n\nकेन्द्रे ग्रहाणामुदितं बलं यत्सुखे भवस्यस्तगृहे विलग्ने ।\nउपर्युपर्युक्तपदक्रमेण बलाभिवृद्धि हि विकल्पयन्ति ॥ ८॥\n\nश्रेष्ठेति सा सप्तमदृष्टिरेव सर्वत्र वाच्या न तथाऽन्यदृष्टिः ।\nयोगादिषु न्यूनफलप्रदेति विशेषदृष्टिर्न तु कैश्चिदुक्ता ॥ ९॥\n\nनैसर्गिगं शत्रुसुहृत्त्वमेव भवेत्प्रमाणं फलकारि सम्यक् ।\nतात्कालिकं कार्यवशेन वाच्यं तच्छत्रुमित्रत्वमनित्यमेव ॥ १०॥\n\nनिःशेषदोषहरणे शुभवर्द्धने च\nवीर्यं गुरोरधिकमस्त्यखिलग्रहेभ्यः ।\nतद्वीर्यपाददलशक्तिभृतौ ज्ञशुक्रौ\nचान्द्रं बलं तु निखिलग्रहवीर्यबीजम् ॥ ११॥\n\nचन्द्रक्रियादि\nजन्मर्क्षविघती नीतैर्ज्ञानाङ्गैर्ननयैर्भजेत् ।\nलब्धाश्चन्द्रक्रियावस्थावेलाख्याम्स्तन्फलं क्रमात् ॥ १२॥\n\nचन्द्रक्रिया फल\nस्थानाद्भ्रास्तप्स्वी  परयुवतिरतो द्यूतकृद्धस्तिमुख्या-\nरूढः सिंहासनस्थो नरपतिररिहा दण्डनेता गुणी च ।\nनिष्प्रानश्छिन्नमूर्द्धा क्षतकरचरणो बन्धनस्थो विनष्टो\nराजा वेदानधीते स्वपिति सुचरितः संस्मृतो धर्मकर्ता ॥ १३॥\n\nसद्वंश्यो निधिसंगतः श्रुतकुलो व्याख्यापरः शत्रुहा\nरोगी शत्रुजितः स्वदेशचलितो भृत्यो विनष्टार्थकः ।\nअस्थानी च सुमन्त्रकः परमहीभर्ता सभार्यो गज-\nत्रस्तः संयुगभीतिमानतिभयो लीनोन्नदाताग्निगः ॥ १४॥\n\nक्षुद्बाधासहितोऽन्नमत्ति विचरन्मांसानोऽस्त्रक्षतः\nसोद्वाहो धृतकन्दुको विहरति द्यूतैर्नृपो दुःखितः ।\nशयास्थो रिपुसेवितश्च ससुहृद्योगी च भार्यान्वितो\nमिष्टाही च पयः पिबन् सुकृतकृत् स्वस्थस्तथास्ते सुखम् ॥ १५॥\n\nचन्द्र-अवस्था फल\nआत्मस्थानात्प्रवासो महितनृपहितो दासता प्राणहानि-\nर्भूपालत्वं स्ववंशोचितगुणनिरतो रोग आस्थानवत्त्वम् ।\nभीतिः क्षुद्बाधितत्वं युवतिपरिणयो स्म्यशय्यानुषाक्ति\nमृर्ष्टाशित्वं च गीता इति नियमवशात्सद्भिरिन्दोरवस्था ॥ १६॥\n\nचन्द्रवेला-फल\nमूर्द्धमयो मुदितता यजनं सुखस्थो\nनेत्रमयः सुखितता वनिताविहरः ।\nउग्रज्वरः कनकभूषणमश्रुमोक्षः\nक्ष्वेला नं निधुवनं जठरस्य रोगः ॥ १७॥\n\nक्रीडा जले हसनचित्रविलेखने च\nक्रोडश्च नृत्तकरणं घृतभुक्तिनिद्रे ।\nदानक्रिया दशनरुक् कलहः प्रयाण-\nमुन्मत्तता च सलिलाप्लवनं विरोधः ॥ १८॥\n\nस्वोच्छास्नानं क्षुद्भयं शास्त्रलाभं स्वैर गोष्ठी योधनं पुन्यकर्म ।\nपापा चारः क्रूरकर्मा प्रहर्षं प्राज्ञैरेवं चन्द्रवेला प्रदिष्टा ॥ १९॥\n\nजातके च मुहूर्ते च प्रश्ने चन्द्रक्रियादयः ।\nसम्यक् फलप्रदास्तस्माद्विशेषेण विचिन्तयेत् ॥ २०॥\n\nओअक्षोद्भवं हिमकरस्य विशेष्शमाहुः\nस्थानोद्भवं तु बलमप्यधिक्रं परेषाम् ।\nतत्सम्प्रयुक्तमितरैरधिकाधिकं स्या-\nदन्यानि तेन सदृशानि बहूनि ते स्युः ॥ २१॥\n\nबलपिंड\nसार्द्धानि षशतीक्ष्णकरो बलीयान् चन्द्रस्तु षशपञ्च वसुन्धराजः\nसप्तेन्दुसूनो रविवद्गुरोस्तु सार्द्धानि पञ्चाथ सितो बली स्यात् ॥ २२॥\n\nमन्दस्तु पञ्चैव हि षड्बलानां संयोग एवापरथान्यथा स्युः ।\nएवं ग्रहाणां स्वबलाबलानि विचिन्त्य सम्यक्कथयेत्फलानि ॥ २३॥\n\nलग्नादिकानामधिपस्य पिण्डे रूपान्विते तद्बलपिण्डमाहुः ।\nगृहस्य यस्यां दिशादिग्बलं स्यात्तद्भाववीर्य सहितस्य दृष्ट्या ॥ २४॥\n\nपञ्चमोऽध्याय\n\nकर्माजीव प्रकरण\nअर्थाप्ती कथयेद्विलग्नशशिनोः प्राबल्यतः खेचरेः\nकर्मस्थैः पातृमातृशात्रवसुहृद्ब्र्हात्रादिभः स्त्रीधनात् ।\nभृत्याद्वा दिननाथलग्नशशिनां मध्ये बलीयांस्ततः\nकर्मेशस्थनवाम्शराशिपवशाद्वृत्तिं जगुस्तद्विदः ॥ १॥\n\nफलद्रुमैर्मन्त्रजपश्च शाठ्याद्द्यूतानृतैः कंबलभेषजाद्यैः\nद्यातुक्रियाद्वा क्षितिपालपूज्याज्जीवत्यसौ पङ्कजवल्लभांशे ॥ २॥\n\nजलोद्भवानां क्रयविक्रयेण कृषिक्रियागोमहिषीसमुत्थैः ।\nतीर्थाटनाद्वा वनिताश्रयाद्वा निशाकरांशे वसनक्रयाद्वा ॥ ३॥\n\nभौमांशके धातुरणप्रहारैर्महानसाद्भूमिवशात्सुवर्णात् ।\nपरोपतापायुधसाहसैर्वा म्लेच्छाश्रयात्सूचकचोरवृत्या ॥ ४॥\n\nकाव्यागमैर्लेखकलिप्युपायैर्ज्योतिर्गणज्ञानवशाद्बुधांशे ।\nपरार्थवेदाध्ययनाज्जपाच्च पुरोहितव्याजवशात्प्रवृत्तिः ॥ ५॥\n\nजीवांशके भूसुरदेवतानां समाश्रयाद्भूमिपतिप्रसादात् ।\nपुराणशास्त्रागमनीतिमार्गाद्धर्मोपदेशेन कुसीदवृत्या ॥ ६॥\n\nस्त्रीसंश्रयाद्गोमहिषीगजाश्वैस्तौर्यत्रिकैर्वा रजतैश्च गन्धैः ।\nक्षीराद्यलङ्कारपटीपटद्यैः शुक्रांशकेऽमात्यगुणैः कवित्वात् ॥ ७॥\n\nशन्यंशके मूलफलैः श्रमेण प्रेष्यैः खलैनीर्चधनैः कुधान्यैः ।\nभारोद्वहात्कुत्सिरमार्गवृत्या शिल्पादिभिर्दारुमयैर्वधाद्यैः ॥ ८॥\n\nअंशेशे बलवत्ययत्नसम्प्राप्तिं बलोनेशपे\nस्वल्पं प्रोक्तफलं भवेदुदयतः कर्मर्क्षदेशे फलम् ।\nअंशस्योक्तदिशं वदेत्पतियुते दृष्टे स्वदेशे फलं\nसत्यन्यैः परदेशजं तदधिपस्यांशे स्वदेशे स्थिरे ॥ ९॥\n\nषष्टोऽध्यायः\n\n             योगाध्याय\nरुचकभद्रकहंसकमालवाः सशशका इति पञ्च च कीर्तिताः ।\nस्वभवनोच्चगतेषु चतुष्टये क्षितिसुतादिषु तान् क्रमशो वदेत् ॥ १॥\n\nदीर्घास्यो बहुसाहसाप्तविभवः शूरोऽरिहन्ता बली\nगार्विष्टो रुचके प्रतीतगुणवान् सनापतिर्जित्वरः ।\nआयुष्मान् सकुशाग्रबुद्धिरमलो विद्वज्जनश्लाधितो\nभूपो भद्रकयोगजोऽतिविभवश्चास्थानकोलाहलः ॥ २॥\n\nहंसे सद्भिरभ्रष्टुतः क्षितिपतिः शङ्खब्जमत्स्याङ्कुशै-\nश्चिह्नैः पादकराङ्कितः शुभवपुर्मृष्टान्नभुग्धार्मकः ।\nपुष्टाङ्गो धृतिमान्धनी सुतवधूभाग्यान्वितो वर्धनो\nमालव्ये सुखभुक्सुवाहनयशा विद्वान्प्रसन्नेन्द्रियः ॥ ३॥\n\nशस्तः सर्वजनैः सुभृत्यबलवान् ग्रामाधिपो वा नृपो\nदुर्वृत्तः शशयोगजोऽन्यवनितावित्तः सौख्यवान् ।\nलग्नेन्द्वोरपि योगपञ्चकमिदं सान्त्राज्यसिद्धिप्रदं\nतेष्वेकादिषु भाग्यवान् नृपसमो राजा नृपेन्द्रोऽधिकः ॥ ४॥\n\nविधोस्तु सुनफानफाधुरुधुराः स्वरिःफोभय-\nस्थितैर्वंरविभिर्ग्रहैरितरथा तु केमद्रुमः ।\nहिमत्विषि चतुष्टये ग्रहयुतेऽथ केमद्रुमो\nन हीति कथितोऽथवा हिमकराद्ग्रहैः केन्द्रगैः ॥ ५॥\n\nस्वयमाधिगतवित्तः पार्थिवस्तत्समो वा\nभवति हि सुनफायां धीधनख्यातिमांश्च ।\nप्रभुरगदशरीरः शीलवान् ख्यातकीर्ति-\nर्विषयसुखसुवेषो निर्वृतश्चानफायाम् ॥ ६॥\n\nउत्पन्नभोगसुखभाग्धनवाहनाढ्य-\nस्त्यागान्वितो धुरुधुराप्रभवः सभृत्यः ।\nकेमद्रुमे मलिनदुःखितनीचनिःस्वाः\nप्रेष्याः खलाश्च नृपतेरपि वंशजाताः ॥ ७॥\n\nहित्वेन्दुं शुभशुभसिवेवास्युभयचर्याख्याः स्वरिःफोभय-\nस्थानस्थैः सवितुः शुभैः स्युरशुभैस्ते पपसंज्ञाः स्मृताः ।\nसत्पार्श्वे शुभकर्तरीत्युदयभे पापेस्तु पापाह्वयो\nलग्नाद्वित्तगतैः शुभैस्तु सुशुभो योगो न पापेक्षितैः ॥ ८॥\n\nजातः स्यात् सुभगः सुखी गुणनिधिर्धीरो नृपो धार्मिको\nविख्यातः सकलप्रियोऽतिशुभगो दाता महीशप्रियः ।\nचार्वङ्गः प्रियवाक्प्रपञ्चरसिको वाग्मी यशस्वी धनी\nविद्यादत्र सुवेसिवास्युभयचर्यख्येषु पादक्रमात् ॥ ९॥\n\nअन्यायाज्जननिन्दको हतरुचिर्हीनप्रियो दुर्जनो-\nमायावी परनिन्दकः खलयुतो दुर्वृत्तशास्त्राधिकः ।\nलोके स्यादपकीर्तिदुःखितमना विद्यार्थभाग्यैश्च्युतो\nजातश्चाशुभवेसिवास्युभयचर्यख्येषु पादक्रमात् ॥ १०॥\n\nजैवातृको विभयरोगरिपुः उखी स्या-\nदाढ्यः श्रिया च शुभकर्तरियोग जातः ।\nनिःस्वोऽशुचिर्विसुखदारसुतोऽङ्गहीनः\nस्यात्पापकर्तरिभवोऽचिरमायुरेति ॥ ११॥\n\nआचारवान् धर्मम्तिः प्रसन्नः\nसौभाग्यवान् पार्थिवमाननीयः ।\nमृदुस्वभावः स्मितभाषणश्च\nधनी भवेच्चामलयोगजातः ॥ १२॥\n\nसुशुभे शुभकर्तर्यां वेस्यादौ सुनभादिवत् ।\nशुभैः क्रमात्फलं ज्ञेयं विपरीतंअसद्ग्रहैः ॥ १३॥\n\nओजेष्वर्केन्दुलग्नान्यजनि दिवि पुमंश्चेन्महाभाग्ययोगः\nस्त्रीणान्तद्व्यत्ययेस्याच्छशिनि सुरगुरोः केन्द्रगे केसरीति ।\nजीवन्त्याष्टरिसंस्थे शशिनि तु शकटः केन्द्रगे नास्ति लग्ना-\nच्चन्द्रे केन्द्रादिगेऽर्कादधमसमवरिष्ठाख्ययोगाः प्रसिद्धः ॥ १४॥\n\nमहाभग्ये जातः सकलनयनानन्दजनको\nवदान्यो विख्यातः क्षितिपतिरशीत्यायुरमलः ।\nवधूनां योगेऽस्मिन् सति धनसुमाङ्गल्यसहिता\nचिरं पुत्रैः पौत्रैः शुभमुपगता सा सुचरिता ॥ १५॥\n\nकेसरीव रिपुवर्गतिहन्ता प्रौढवाक् सदसि राजसवृत्तः ।\nदीर्घजीव्यतियशाः पटिबुद्धिस्तेजसा जयति केसरियोगे ॥ १६॥\n\nक्वचित्क्वचिद्भाग्यपरिच्युतः सन्पुनः पुनः सर्वमुपैति भाग्यम् ।\nलोकेऽप्रसिद्धोऽपरिहार्यमन्तः शल्यं प्रपन्नः शकटेऽतिःउखी ॥ १७॥\n\nकष्टमध्यमवराह्वययोगे द्रव्यवाहनयशः सुखसम्पत् ।\nज्ञानधीविनय नैपुणविद्यात्यागभोगजफलान्यपि तद्वत् ॥ १८॥\n\nचन्द्राद्वा वसुमांस्तथोपचयगैर्लग्नात्समस्तैः शुभै-\nश्चन्द्राव्द्योम्न्य्मलाह्वयः शुभकगैर्योगो विलग्नादपि ।\nजन्मेशे सहिते विलग्नपतिना केन्द्रेऽधिमित्रर्क्षगे\nलग्नं पश्यति कश्चिदत्र बलवान्य्योगो भवेत्पुष्कलः ॥ १९॥\n\nतिष्ठेयुः स्वगृहे सदा वसुमति द्रव्याण्यनल्पान्यपि\nक्ष्मेशः स्यादमले धनी सुतयशः सम्पद्युतो नीतिमान् ।\nश्रीमान् पुष्कलयोगजो नृपवरैः संमानितो विश्रुतः\nस्वाकल्पाम्बरभूषितः शुभवचाः सर्वोत्तमः स्यात्प्रभुः ॥ २०॥\n\nसर्वे पञ्चसु षट्सु सप्तसु शुभा मालाश्च पङ्क्त्या स्थिता\nयद्येवं मृतिषद्व्ययादिषुगृहेष्वत्राशुभाख्याः स्मृताः ।\nस्वर्क्षोच्चे यदि कोणकण्टकयुतौ भाग्येशशुक्रावुभौ\nलक्ष्म्याख्योऽथ तथाविधे हिमकरे गौरीति जिवेक्षिते ॥ २१॥\n\nजनाधिकारी क्षितिपालशस्तो भोगी प्रदाता परकार्यकर्ता ।\nबन्धुप्रियः सत्सुतदारयुक्तोंधिरः सुमालाह्वययोगजातः ॥ २२॥\n\nकुमार्गयुक्तोऽशुभमालिकाख्ये दुःखी परेषां वधकृत् कृतघ्नः ।\nस्यात्कातरो भूसुरभक्तिहोनो लोकाभिशप्तः कलहप्रियः स्यात् ॥ २३॥\n\nनित्यं मङ्गलशील्या वनितया क्रीडत्यरोगी धनी\nतेजस्वी स्वजनान् सुरक्षति महालक्ष्मीप्रसादालयः ।\nश्रेष्ठान्दोलिकया प्रयाति तुरगस्तम्बेरमध्यासितो\nलोकानन्दकरो महीपतिवरो दाता च लक्ष्मीभवः ॥ २४॥\n\nसुन्दरगात्रः श्लाघितगोत्रः पार्थिवमित्रः सद्गुणपुत्रः ।\nपङ्खजवक्त्रः संस्तुतर्जत्रो राजति गौरीयोगसमुत्थः ॥ २५॥\n\nशुक्रवाक्पतिसुधाकरात्मजैः केन्द्रकोणसहितैर्द्वितीयगैः ।\nस्वोच्चमित्रभवनेषु वाक्पतौ वीर्यगे सति सरस्वतीरिता ॥ २६॥\n\nधीम न्नाटकगद्यपद्यगणनालङ्कारशास्त्रेष्वयं\nनिष्णातः कविताप्रबन्धरचनाशास्त्रार्थपारंगतः ।\nकीर्त्याकान्तजगत्त्रयोऽतिधनिको दारात्मजैरन्वितः\nस्यात् सारस्वतयोगजो नृपवरैः सम्पूजितो भाग्यवान् ॥ २७॥\n\nलग्नाधीश्वरभास्करामृतकराः केन्द्रत्रिकोणाश्रिताः\nस्वोच्चस्वर्क्षसुहृद्गृहानुपगताः श्रीकण्ठयोगो भवेत् ।\nतद्वद्भार्गवभाग्यनाथशशिजाः श्रीनाथयोगस्तथा\nवागीशात्मपसूर्यजा यादि तदा वैरिञ्चियोगस्ततः ॥ २८॥\n\nरुद्राक्षाभरणो विभूतिधवलच्छायो महात्मा शिवं\nध्यायत्यात्मनि सन्ततं सुनियमः शैवव्रते दीछितः\nसाधूनामुपकारकः परमतेष्वेव नसूयो भवेत्\nतेजस्वी शिवपूजया प्रमुदितः श्रीकण्ठयोगोद्भवः ॥ २९॥\n\nलक्ष्मीवान् सरसोक्तिचाटुनिपुणो नारायणाङ्काङ्कितः\nतन्नामाङ्कितहृद्यपद्यमनिशं संकीर्तयन् सज्जनेः ।\nतद्भक्तापचितौ प्रसन्नवदनः सत्पुत्रदारान्वितः\nसर्वेषं नयनप्रियोऽतिसुभगः श्रीनाथयोगोद्भवः ॥ ३०॥\n\nब्रह्म्ज्ञानपरायणो बहुमतिर्वेदप्रधानो गुणी\nहृष्टो वैदिकमार्गतो न चलति प्रख्यातशिष्यव्रजः ।\nसौम्योक्तिर्बहुवित्तदारतनयः सद्ब्रह्मतेजोज्वलन्दी-\nर्घयुर्क्जितेन्द्रियो नतनृपो वैरिञ्चियोगोद्भवः ॥ ३१॥\n\nअन्योन्यं भवनस्थयोर्विहगयोर्लग्नादिरिह्फान्तकं\nभावाधीश्वर्योः क्रमेण कथिताः षट्षष्टियोगा जनैः ।\nत्रिशद्दैन्यमुदीरितं व्ययरिपुच्छिद्रादिनाथोत्थिता-\nस्त्वष्टौ शौर्यपतेः खला निगदिताः शेषा महाख्याः स्मृताः ॥ ३२॥\n\nमूर्खः स्यादपवादको दुरितकृन्नित्यं सपत्नार्दितः\nक्रूरोक्तिः किलदैन्यजश्चलमतिर्विच्छिन्नकार्योद्यमः ।\nउद्वृत्तश्च खले कदाचिदखिलं भाग्यं लभेताखिलं\nसौम्योक्त्तिश्च कदाचिदेवमशुभं दारिद्र्यदुःखदिकम् ॥ ३३॥\n\nश्रीकटक्षनिलयः प्रभुराढ्यश्चित्रवस्त्रकनकाभरणश्च ।\nपर्थिवाप्तबहुमानरसमाज्ञो यानवित्तसुतवांश्च महाख्ये ॥ ३४॥\n\nलग्नाधिपाप्तभपतिस्थितराशिनाथः\nस्वोच्चस्वभेशु यदि कोणचतुष्टयस्थः\nयोगःस कहल इति प्रथितोऽथत्तद्वत्\nलग्नाधिपाप्तभप्तिर्यदि पर्वताख्यः ॥ ३५॥\n\nवार्द्धिष्णुरार्यः सुमतिः प्रसन्नः क्षेमङ्करः काहलजो नृमान्यः ।\nस्थिरार्यसौख्यः स्थिरकार्यकर्त्ता क्षितीश्वरः पर्वतयोगजातः ॥ ३६॥\n\nधर्मकर्मभवनाधिपती द्वौ संयुतौ महितभावगतौ ।\nराजयोग इति तद्वदिह स्यात् केन्द्रकोणयुतिर्यति शङ्खः ॥ ३७॥\n\nभेरीशङ्खप्रणाद्रैर्धृतमृदुपटिकाजातवृत्ततपत्रो\nहस्त्यश्वान्दोलिकाद्यैः सह मगधकुतप्रस्तुतिर्भूमिपालः ।\nनानारूपोहारस्फुरितकरयुतैः प्रार्थितः सज्जनैः स्याद्राजा\nस्याक्छङ्खयोगे बहुवरवनिताभोगसम्पत्तिपूर्णः ॥ ३८॥\n\nसंख्यायोगाः सप्तसप्तर्क्षसंस्थैरेकापायाद्वल्लकीदामपाशम् ।\nकेदाराख्यः शूलयोगो युगं च गोलश्चान्यान् पूर्वमुक्तान्विहाय ॥ ३९॥\n\nवीणायोगे नृत्तगीतप्रियोऽर्थी दाम्नि त्यागीभूतिश्चोपकारी ।\nपाशे भोगी सार्थसच्छीलबन्धुः केदाराख्ये श्रीकृषिक्षेत्रेयुक्तः ॥ ४०॥\n\nशूले हिंस्त्रः क्रोधशीलो दरिद्रः पाषण्डी स्याद् द्रव्यहीनो युगाख्ये ।\nनिस्वः पापी म्लेच्छयुक्तः कुशिल्पी गोले जातश्चालसोऽल्पायुरेव ॥ ४१॥\n\nसौम्यैरिन्दोर्द्यूनषड्रन्ध्रसंस्थैस्तद्वल्लग्नात्संस्थितैर्वाधियोगः ।\nनेता मन्त्री भूपतिः स्यात्क्रमेण ख्यातः श्रीमान्दीर्घजीवी मनस्वी ॥ ४२॥\n\nअधियोगभवो नरेश्वंरः स्थिरसम्पद्बहुबन्धुपोषकः ।\nअमुना रिपवः पराजिताह्चिरमायुर्लभते प्रसिद्धताम् ॥ ४३॥\n\nभावैः सौम्ययुतेक्षितैस्तदधिपैः सुस्थानगैर्भास्वरैः\nस्वोच्चस्वर्क्षगतैर्विलग्नभवनाद्योगाः क्रमाद्द्वादश ।\nसंज्ञाश्चामरधेनुशौर्यजलधिच्छत्रास्त्रक मासुरा-\nभाग्यख्यातिसुपारिजातमुसलास्तज्ज्ञैर्यथा कीर्तिताः ॥ ४४॥\n\nप्रत्यहं व्रजति वृदिमुदग्रं शुक्लचन्द्र इव शोभनशीलः ।\nकीर्तिमान् जनपतिश्चिरजीवी श्रीनिधिर्भवति चामरजातः ॥ ४५॥\n\nसान्नपान्नविभवोऽखिलविद्या पुष्कलोधिककुटुम्बविभूतिः ।\nहेमरत्नधनधान्यसंरिद्धो राजराज इव राजति धेनौ ॥ ४६॥\n\nकीर्तिमद्भिरनुजैरभिष्टुतो लालितो महितविक्रमयुक्तः\nशौर्यजो भवति राम इवासौ राजकार्यनिरतोऽतियशस्वी ॥ ४७॥\n\nगोसम्पद्धनधान्य्शोभिसदनं बन्धुप्रपुर्णं वर-\nस्त्रीरत्नाम्बरभुषणानि महितस्थानं च सर्वोत्तमम् ।\nप्राप्नोत्यम्बुहियोगजः स्थिरसुखो हस्त्यश्वयानादिगो\nराजेड्यो द्विजदेवकार्यनिरतः कूपप्रपाकृत्पथि ॥ ४८॥\n\nसुसंसारसौभाग्यसन्तानलक्ष्मी निवासो यशस्वी शुभाषी मनीषी ।\nअमात्यो महीशस्य पूज्यो धनाढ्यः स्फुरत्तीक्ष्णबुद्धिर्भवेच्छत्रयोगे ॥ ४९॥\n\nशत्रून् बलिष्ठान् बलवन्निगृह्य क्रूरप्रव्त्त्या सहितोऽभिमानी ।\nव्रणङ्कितङ्गश्च विवादकारी स्यादस्त्रयोगे दृढगात्रयुक्तः ॥ ५०॥\n\nपरदारपराङ्मुखो भवेद्वरदारात्मजबन्धुसंश्रितः ।\nजनकादधिकः शुभैर्गुणैर्महनीयां श्रियमेति कामजः ॥ ५१॥\n\nहन्त्यन्यकार्यं पिशुनः स्वकार्यपरो दरिद्रश्च दुराग्रही स्यात् ।\nस्वयम्कृतानर्थपरंपरार्तः कुकर्मकृच्चासुरयोगजातः ॥ ५२॥\n\nचञ्चच्चामरवाद्यघोषनिबिडामान्दोलिकां शाश्वती\nलक्ष्मी प्राप्य महाजनैः कृतनतिः स्याद्धर्ममर्गे स्थितः ।\nप्रीणात्येष पितॄन् सुरान्द्विजगणांस्तत्तत्प्रियैः पूजनैः\nस्वाचारः स्वकुलोद्वहः सुहृदयः स्याद्भाग्ययोगोद्भवः ॥ ५३॥\n\nसत्क्रियां सकललोकसंमतामाचरन्नवति सज्जन्नान्नृपः ।\nपुत्रमित्रधनदारभाग्यवान् ख्यातिजो भवति लोकविश्रुतः ॥ ५४॥\n\nनित्यमङ्गलयुतः पृथिवीशः संचितार्थनिचयः सुकुटुम्बी ।\nसत्कथाश्रवणभक्त्रभिज्ञो पारिजातजननः शिवतातिः ॥ ५५॥\n\nकृच्छ्रलब्धधनवान् पिरभूतो लोलसम्पदुचितव्ययशीलः ।\nस्वर्गमेव लभऽन्तेत्यदशायां जाल्मको मुसलजश्चपलश्च ॥ ५६॥\n\nदुःस्थैर्भावगृहेश्वरैरशुभसंयुक्तेक्षितैर्वा क्रमा-\nद्भावैः स्युस्त्ववयोगनिःस्वमृतयः प्रोक्ताः कुहूः पामरः ।\nहर्षो दुष्कृतिरित्यथापि सरलो निर्भाग्यदुर्योगकौ\nयोगा द्वादश ते दरिद्र विमले प्रोक्ताविपश्चिज्जनैः ॥ ५७॥\n\nअप्रसिद्धिरतिदुःसहदैन्यं स्वल्पमायुरवमानमसद्भिः ।\nसंयुतः कुचरितः कुतनुः स्याच्चञ्चलस्थितिरिहाप्यवयोगे ॥ ५८॥\n\nसुवचन्यशून्यो विफलकुटुम्बः कुजनसमाजः कुदशनचक्षुः ।\nमतिसुतविद्या विभवविहिनो रिपुहृतवित्तः प्रभवति निःस्वे ॥ ५९॥\n\nअरिपरिभूतः सहजविहीनो मनसिविलज्जो हतबलवित्तः ।\nअनुचितकर्मश्रमपरिखिन्नो विकृतिगुणः स्यादिति मृतियोगे ॥ ६०॥\n\nमातृवाहनसुहृत्सुखभूषबन्धुर्भिविरहितः स्थितिशून्यः ।\nस्थानमाश्रितमनेन हनं स्यात् कुस्त्रियामभिरतः कुहुयोगे ॥ ६१॥\n\nदुःखजीव्यनृतवागविवेकी वञ्चको मृतसुतोऽप्यनपत्यः ।\nनास्तिकोऽल्पकुजनं भजतेऽसौ घस्मरो भवति पामरयोगे ॥ ६२॥\n\nसुखभोगभाग्यदृढगात्रसंयुतो निहताहितो भवति पापभीरुकः\nप्रथितप्रधानजनवल्लभो धनद्युतिमित्रकीर्तिसुतवांश्चै हर्षजः ॥ ६३॥\n\nस्वपत्नीवियोगं परस्त्रीरतीच्छा दुरालोकमध्वानसंचारवृतिः ।\nप्रमेहादिगुह्यार्तिमुर्वीशपीडां वदेद्दुष्कृतौ बन्धुधिक्कारशोकम् ॥ ६४॥\n\nदीर्घयुष्मान् दृढमतिरभयः श्रीमान्विद्यासुतधनसहितः ।\nसिद्धारम्भो जितरिपुरमलो विख्याताख्यः प्रभवति सरले ॥ ६५॥\n\nपित्रार्जितक्षेत्रेगृहादिनाशकृत् साधून् गुरून्निन्दति धर्मवर्जितः ।\nप्रत्मातिजीर्णम्बरधृच्च दुर्गतो निर्भाग्ययोगे बहुदुःखभाजनम् ॥ ६६॥\n\nशरीरप्रयासैः कृतं कर्म यत्तत् व्रजेन्निष्फलत्वं लघुत्वं जनेषु ।\nजनद्रोहकारी स्वकुर्क्षिभरिः स्यात् अजस्रं प्रवासी च दुर्योगजातः ॥ ६७॥\n\nऋणग्रस्त उग्रो दरिद्राग्रगण्यो भवेत्कर्णरोगी च सौभात्रहीनः ।\nअकार्यप्रवृत्तो रसाभासवादी परप्रेष्यकः स्याद्दरिद्राख्ययोगे ॥ ६८॥\n\nकिञ्चिद्व्ययो भूरिधनाभिवृद्धिं प्रयात्ययं सर्वजनानुकूल्यम् ।\nसुखी स्वतन्त्रो महनीयवृत्ति गुर्णैः प्रतीतो विमलोद्भवः स्यात् ॥ ६९॥\n\nछिद्रारिव्ययनायकाः प्रबलगाःकेन्द्रन्त्रिकोणाश्रिताः\nलग्नव्योमचतुर्थभाग्यपतयः षड्रन्ध्ररिःफस्थिताः\nनिर्वीर्या विगतप्रभा याद तदा दुर्योग एव स्मृत-\nस्तद्व्यस्ते सति योगवान्धनपतिर्भूपः सुखी धार्मिकः ॥ ७०॥\n\nसप्तमोऽध्यायः\n\n             राजयोग\nत्र्याद्यैह् खेटैः स्वोच्चगैः केन्द्रसंस्तहिः स्वर्क्षस्थैर्वा भूपतिः स्यात्प्रसिद्धिः ।\nपञ्चाद्यैस्तैरन्यवंशप्रसूतोऽप्युर्वीनाथो वारणाश्वन्घयुक्तः ॥ १॥\n\nभूपः स्युर्नृपवंशजास्तु यदि दुर्योगे न जातास्तथा\nह्यन्तार्धिर्नहि चेत्कराद्दिनकराज्जानाः स्फुरन्त्येव ते ।\nत्र्याद्यैः केन्द्रगतैः स्वभोच्चसहितैर्भूपोद्भवाः पार्थिवाः\nमर्त्यस्त्वन्यकुलोद्भवाः क्षितिपतेस्तुल्याः कदाचिन्नृपाः ॥ २॥\n\nयद्येकोऽपि विराजितंशुनिकरः सुस्थानगो वक्रगो\nनीचस्थोऽपि करोति भूपसदृशं द्वौ व त्रयो वा ग्रहाः ।\nएवं चेज्जनयन्ति भूपतिनमी शस्तांशराशिस्थिता\nस्तद्वच्चेद्वहवो नृपं समकुटच्छत्रोल्लसच्चामरम् ॥ ३॥\n\nद्वौ वा त्र्याद्या दिग्बलयुक्ता यदिजातः\nक्ष्माभृद्वंशे भूमिपतिः स्याज्जयशीलः ।\nहित्वा मन्दं पञ्चखगा दिग्बलयुक्ता-\nश्चत्वारो वा भूपतिरन्यान्वयजोऽपि ॥ ४॥\n\nगणोत्तमे लग्ननवांशकोद्गमे निशाकरश्चापि गणोत्तमेऽपि वा ।\nचतुर्ग्रहैश्चन्द्रविर्वनितैस्तदा निरीक्षितः स्यादधमोद्भवो नृपः ॥ ५॥\n\nविलग्नेशः केन्द्रे यदि तपसि वर्गोत्तमगतः\nस्वतुङ्गे स्वर्क्षे वा गुरुपतिरपि स्याद्यदि तथा ।\nगजस्खन्धे कार्तस्वरकृतविमानेऽतिसुषमे ।\nसुखासीनं भूपं जनयति लसच्चामरयुगम् ॥ ६॥\n\nनिषादमपि पार्थिवं जनयतीन्दुरुच्चस्वभव-\nस्थितग्रहनिरीक्षितो धवलकाम्तिजाल्लोज्ज्वलः ।\nविहाय तनुभं कलास्फुरितपूर्णकान्तिः शशी\nचतुष्टयगतो नृपं जनयति द्विपाश्वान्वितम् ॥ ७॥\n\nअश्विन्यामुदयगतो भृगुर्ग्रहेन्द्रै\nर्दृष्टश्चेज्जनयति भूपतिं जितारिम् ।\nनीचार्योर्गृहमहपहाय वित्तसंस्थो\nलग्नेशः सह कविना बही च भूपम् ॥ ८॥\n\nभौमश्चेदजहरिचापलग्नसंस्थः\nपृथ्वीशं कलयति मित्रखेटदृष्टः ।\nकर्मेशो नवमगतश्च भाग्यनाथो\nमध्यस्थो भवति नृपो जनैः प्रशस्तः ॥ ९॥\n\nचापार्द्धे भगवान् सहस्रकिरणस्तत्रैव ताराधिपो\nलग्ने भानुसुतेऽतिवीर्यसहितः स्वोच्चे च भूनन्दनः ।\nयद्येवं भवति क्षितेरधिपतिः संश्रुत्य दूरं भयात्\nत्रस्ता एव नमन्ति तस्य रिपवो दग्धाः प्रतापाग्निना ॥ १०॥\n\nसुधामृणालोपमविम्बशोभितः शशी नवांशे नलिनीप्रियस्य\nयदि क्षितीशो बहुहस्तिपूर्णः शुभाश्च केन्द्रेषु न पापयुक्ताः ॥ ११॥\n\nनीचारिवर्गरहितैर्विहगैस्त्रिभिस्तु\nस्वांशोपगैर्बलयुतैः शुभदृष्टिजुष्टैः ।\nगोक्षीरशङ्खधवलोमृगलाञ्ष्छनश्च\nस्याद्यस्य जन्मनि स भूमिपतिर्जितारिः ॥ १२॥\n\nकुमुदगहनबन्धुं श्रेष्ठमंशं प्रपन्नं\nयदि बलसमुपेतः पश्यति व्योमचारी ।\nउदयभवनसंस्थः पापसंज्ञो न चैवं\nभवति मनुजनाथः सर्वभौमः सुदेहः ॥ १३॥\n\nजिवो बुधो भृगुसुतोऽथ निशाकरो वा\nधर्मे विशुद्धतनवः स्फुटरश्मिजालाः ।\nमित्रैर्निरीक्षितयुता यदि सूतिकाले\nकुर्वन्ति देवसदृशं नृपातिं महान्तम् ॥ १४॥\n\nशुक्रेड्यौ सवितुः शिशुस्तिमियुगे स्वोच्चे च पूर्णः शशी\nदृष्टस्तीब्रविलोचनेन दिनकृन्मेषोदयेऽसौ नृपः ।\nसेनायाश्चलनेन रेणुपटलैर्यस्य प्रविष्टे रवा-\nवस्तभ्रान्तिसमाकुला कमलिनी संकोचमागच्छति ॥ १५॥\n\nनीचारिस्थैर्भवभवनगैः पष्ठदुश्चिक्यगैर्वा\nसौम्यैः स्वोच्चं परमुपगतैर्निर्मलैः केन्द्रगैर्वा ।\nआज्ञां यते शिशिरकिरणे कर्कटस्थे विशाया\nमेकच्छत्रं त्रिभुवनमिदं यस्य स क्षत्रियेशः ॥ १६॥\n\nवर्गोत्तमे हिमकरः सकलः स्थितोऽंशे\nकुर्यान्महीपतिमपूर्वयशोऽभिरामम् ।\nयस्याश्ववृन्दखुरघातरजोऽभिभूतो\nभानु प्रभातशशिनोऽनुकरोति रूपम् ॥ १७॥\n\nकेन्द्रगौ यदि च जीवशशाङ्कौ\nयस्य जन्मनि च भार्गवदृष्टौ ।\nभूपतिर्भवति सोऽतुलकीर्ति\nनीचगो यदि न कश्चिदिह स्यात् ॥ १८॥\n\nजलचरराशिनवांशक इन्दुस्तनुभवने शुभदस्वकवर्गे ।\nअशुभकरः खलु कण्टकहीनो भवति नृपो बहुवारणनाथः ॥ १९॥\n\nशुक्रो जीवनिरीक्षितो वितनुते भूपोद्भवं भूपतिं\nदेवेड्यो मृगभं विहाय तनुयो मत्तेभयुक्तं नृपम् ।\nकेन्द्रे जन्मपतिर्बलाधिकयुतः कुर्यद्धरित्रीर्पतिं\nदृष्टे वाक्पतिना बुधे दधति पृथ्वीशाश्च तच्छासनम् ॥ २०॥\n\nएकोप्युच्चक्षेत्रगो मित्रदृष्टः\nकूर्यद्भूपं मित्रयोगाद्भनाढ्यम् ।\nस्वंशे सूर्ये स्वर्क्षगश्चन्द्रमा-\nश्चेदेशाधीशं साश्वनागं विधत्ते ॥ २१॥\n\nमीने पूर्णज्योतिषि मित्रग्रहदृष्टे चन्द्रे\nलोकानन्दकरः स्यान्नृपमुख्यः ।\nपूर्णज्योतिः स्वोच्चगतश्चेत्तुहिनांशु-\nस्त्यागाधिक्यं सञ्जनशस्तं जगदीशम् ॥ २२॥\n\nचन्द्रेऽधिमित्रांशगते सुदृष्टे शुक्रेण लक्ष्मीसहितो नृपः स्याः ।\nतथा स्थिते वासवमन्त्रिदृष्टे पूर्नां धरित्रीं परिपालयेत्सः ॥ २३॥\n\nपापास्त्रिशत्रुभवगा यदि जन्मनाथा-\nल्लग्नाद्धने कुजबुधौ हिबुकेऽर्कशुक्रौ ।\nकर्मायलग्नसहिताः कुजमन्दजीवा-\nस्तज्ज्ञा वदन्ति चतुरस्त्विह राजयोगान् ॥ २४॥\n\nलाभेशधर्मेशधनेश्वराणामेकोऽपि चन्द्रग्रहकेन्द्रवर्ती ।\nस्वपुत्रलाभाधिपतिर्गुरुश्चेदखण्डसाम्राज्यपतित्वमेति ॥ २५॥\n\nनीचभंग राजयोग\nनीचस्थितो जन्मनि योग्रहः स्यात्त्द्राशिनाथोऽपि तदुच्चनाथः ।\nस चन्द्रलग्नाद्यदि केन्द्रवर्ती राजा भवेद्धार्मिकचक्रवर्ती ॥ २६॥\n\nयद्येको नीचगतत्तद्राश्यधिपस्तदूच्चपः केन्द्रे ।\nयस्य स तु चक्रवर्ती समस्तभूपालवन्द्यांध्रिः ॥ २७॥\n\nयस्मिन्ग्रशौ वर्तते खेचरस्तद्राशीशेन प्रेक्षितश्चेत्स खेटः ।\nक्षोणीपालं कीर्तिमन्तं विदध्यात् सुस्थानश्चेत्किंपुनः पार्थिवेन्द्रः ॥ २८॥\n\nनीचे तिष्ठति यस्तदाश्रिगृहाधीशो विलग्नाद्यदा\nचन्द्राद्वा यदि नीचगस्य विहगस्योच्चर्क्षनाथोऽथव ।\nकेन्द्रे तिष्ठति चेत्प्रपूर्णविभवः स्याच्चक्रवर्ती नृपो\nधर्मिष्ठोऽन्यमहीशवन्दितपदस्तेजोयशोभाग्यवान् ॥ २९॥\n\nनीचे यस्तस्य नीचोच्चभेशौ द्वावेक एव वा\nकेन्द्रस्थश्चेच्चक्रवर्ती भूपः स्याद्भुपवन्दितः ॥ ३०॥\n\nअष्टमोऽध्यायः\n\n             भावाश्रय फल\nलग्नेऽर्केऽल्पकचः क्रियालसतमः क्रोधी प्रचण्डोन्नतो\nमानी लोचनरूक्षचः कृशतनुः शूरोऽक्षमो निर्घृणः ।\nस्फोटाक्षः शशिभे क्रिये सतिमिरः सिंहे निशान्धः पुमन्\nदरिद्र्योपहतो विनष्टतनयो जांतस्तुलायं भवेत् ॥ १॥\n\nविगतविद्या विनयवित्तं स्खलितवाचं धनगतः\nसबलशौर्य श्रियमुदारं स्वजनशत्रुं सहजगः ।\nजनयतीमं सुहृदि सूर्यो विसुखबन्धुक्षितिसुहृद्\nभवनसुक्तं नृपतिसेवा जनकसम्पद्व्ययकरम् ॥ २॥\n\nसुखधनायुस्तनयहीनं सुमतिमात्मन्यटविगं\nप्रथितमुर्वीपतिमरिस्थः सुगुणसम्पद्विजयगम् ।\nनृपविरुद्धं कुतनुमस्तेऽध्वगमदारं ह्यवमतं\nहतधनायुः सुहृदमर्को विगतदृष्टि निधनगः ॥ ३॥\n\nविजनकोऽर्के सौतबन्धुस्तपसि देवद्विजमनाः\nससुतयानस्तुतिमतिश्रीबलयशाः खे क्षितिपतिः ।\nभवगतेऽर्के बहुधनायुर्विगतशोको जनपतिः\nपितुरमित्रं विकलनेत्रो विधनपुत्रो व्ययगते ॥ ४॥\n\nसिते चन्द्रे लग्ने दृढतनुरदभ्रायुरभयो\nबलिष्ठो लक्ष्मीवान् भवति विपरीतं क्षयगते ।\nधनाढयोऽन्तर्वाणिर्विषयसुखवान् वाचि विकलः\nसहोत्ये सभ्रातृप्रमदबलशौर्योऽतिकृपणः ॥ ५॥\n\nसुखी भोगी त्यागी सुहृदि ससुहृद्वाहनयशाः\nसुपुत्रो मेधावी मृदुगतिरमात्यः सुतगते ।\nक्षतेऽल्पायुश्चन्द्रेऽमतिरुदररोगी परिभवी\nस्मरे दृष्टेः सौम्यो वरयुवतिकान्तोऽतिसुभगः ॥ ६॥\n\nमृतौ रोग्यल्पायुस्तपसि शुभधर्मात्मसुतवान्\nजयी सिद्दारम्भो नभसि शुभकृत्सत्प्रियकरः ।\nमनस्वी बह्वायुर्धनतनयभृत्यैः सह भवे\nव्यये द्वेष्यो दुह्खी शशिनि परिभूतोऽलसतमः ॥ ७॥\n\nक्षततनुरतिक्रूरोऽल्पायुस्तनौ धनसाहसी\nवचसि विमुखो निर्विद्यार्थः कुजे कुजनाश्रितः ।\nसुगुणधनवाञ्छूरोऽधृष्यः सुखी व्यनुजोऽनुजे\nसुहृदि विसुहृन्मतृक्षोणीसुखालयवाहनः ॥ ८॥\n\nविसुखतनयोऽनर्थप्रायः सुते पिशुनोऽल्पधीः\nप्रबलमदनः श्रीमान् ख्यातो रिपौ विजयी नृपः ।\nअनुचितकरो रोगार्तोऽस्तेध्वगो नृतदारवान्\nकुतनुरधनोऽल्पायुश्छिद्रे कुजे जननिन्दितः ॥ ९॥\n\nनृपसुहृदपि द्वेष्योऽतातः शुभ जनघतको\nनभसि नृपति क्रूरो दाता प्रधानजनस्तुतः ।\nधनसुखयुतोऽशोकः शूरो भवे सुशीलः कुजे\nनयनविकृतः क्रूरोऽदारो व्यये पिशुनोऽधमः ॥ १०॥\n\nदीर्घयुर्जन्मनि ज्ञे मधुरचतुरवाक् सर्वशास्त्रार्थबोधः\nस्याद्बुद्ध्योपार्जितस्वः कविरमलवचा वाचि मिष्टान्नभोक्ता\nशौर्ये शूरः समायुः सुसहजसहिनः सश्रमो दैन्ययुक्तः\nसंख्यावण् चाटुवाक्यः सुहृदि सुक्रसुहृत्क्षेत्रधान्यार्थभोगी ॥ ११॥\n\nविद्यासौख्यप्रतापः प्रचुरसुतयुतो मान्त्रिकः पञ्चमस्थे\nजातक्रोधो विवादिर्द्वीषि रिपुबलहन्तालसो निष्ठुरोक्तिः ।\nप्राज्ञोऽस्ते चारुवेषः ससकलमहिमा याति भार्यां सवित्तां\nविख्याताख्यश्चिरायुः कुलभृदधिपतिर्ज्ञेऽष्टम दण्डनेता ॥ १२॥\n\nविद्यार्थाचारधर्मैः सह तपसि बुधे स्यात्प्रवीणोऽतिवाग्मी\nसिद्धारम्भः सुविद्याबलमतिसुखसत्कर्मसत्यान्वितः खे ।\nबह्वायुः सत्यसन्धो विपुलधनसुखी लाभगे भृत्ययुक्तो\nदीनो विद्याविहीनः परिभव सहितोऽन्त्ये नृशंसोऽलसश्च ॥ १३॥\n\nशोभावान् सुकृती चिरायुरभयो लग्ने सुरौ सात्मजो\nवाग्मी भोजनसारवांश्च सुमुखो विते धनी कोविदः\nसावज्ञः कृपणः प्रतीतसहजः शौर्येऽघकृद्दुष्टधी-\nर्बन्धौ मतृसुहृत्परिच्छदसुतस्त्रीसौख्यधान्यान्वितः ॥ १४॥\n\nपुत्रैः क्लेशयुतो महीशसचिवो धीमान् सुतस्थे गुरौ\nषष्ठे स्यादलसोऽरिहा परिभवी मन्त्राभिचारे पदुः ।\nसत्पत्नीसुतवान्मदेऽतिसुभगस्तातादुदारोऽधिको\nदीनो जीवति सेवया कलुषभग्दीर्घयुरिज्येऽष्टमे ॥ १५॥\n\nख्यातः सन् सचिवः शुभेऽर्थसुतवान् स्याद्धर्मकार्योत्सुकः\nस्वाचारः सुयशा नभस्यतिधनी जिवे महीशप्रियः ।\nआयस्थे धनिकोऽभयोऽल्पतनयो जैवातृको यानगो\nद्वेष्यो धिक्कृतवाग्व्यये वितनयः साधोऽलसः सेवकः ॥ १६॥\n\nतनौ सुतनुदृक्प्रियं सुखिनमेव दीर्घयुषं\nकरोति कविरर्थगः कविमनेकवित्तान्वितम् ।\nविदारसुखसम्पदं कृपणमप्रियं विक्रमे\nसुवाहनसुमन्दिराभरण वस्त्रगन्धं सुखे ॥ १७॥\n\nअखण्डितधनं नृपं सुमतिमात्मजे सात्मजं\nविशत्रुमधनं क्षेते युवतिदूषितं विक्लवम् ।\nसुभार्यमसतीरतं नृतकलत्रमाढ्यं मदे\nचिरायुषमिलाधिपं धनिनमष्टमे संस्थितः ॥ १८॥\n\nसदारसुहृदात्मजं क्षितिपलब्धभाग्यं शुभे\nनभस्यतियशः सुहृत्सुखितवृत्तियुक्तं प्रभुम्\nधनाढ्यमितराङ्गनारतमनेकसौख्या भवे\nभृगुर्जनयति व्यये सरतिसौख्यवित्तद्युतिम् ॥ १९॥\n\nस्वोच्चे स्वकीयभवने क्षितिपालतुल्यो\nलग्नेऽर्कजे भवति देशपुराधिनाथः ।\nशेषेषु दुखपरिपीडित एव बाल्ये\nदारिद्र्यदुःखवशगो मलिनोऽलसश्च ॥ २०॥\n\nविमुखमधनमर्थेऽन्यायवन्तं च पश्चा\nदितरजनपदस्थं यानभोगार्थयुक्तम् ।\nविपुलमतिमुदारं दारसौख्यं च शौर्ये\nजनयति रविपुत्रश्चालसं विक्लवं च ॥ २१॥\n\nदुःखी स्याद्गृहयानमातृवियुतो बाल्ये सरुग्बन्धुभे\nभ्रान्तो ज्ञानसुतार्थहर्षरहितो धीस्थे शटो दुर्मतिः ।\nबह्वाशी द्रविणान्वितो रिपुहतो धृष्टश्च मानी रिपो\nकामस्थे रविजे कुदारनिरतो निःस्बोऽध्वगो विह्वलः ॥ २२॥\n\nश्रवैश्चरे मृतिस्थिते मलीमसोऽशंसोऽवसुः ।\nकरालधीर्बुभुक्षितः सुहृञ्जनवमानितः ॥ २३॥\n\nभाग्यार्थत्मजतातधर्मरहितो मन्दे शुभे दुर्जनो\nमन्त्री वा नृपतिर्धनी कृषिपरः शूरः प्रसिद्धोऽम्बरे\nबह्वायुः स्थिरसम्पदायसहितः शूरो विरोगो धनी\nनिर्लज्जार्थसुतो व्ययेऽङ्गविकलो मूर्खो रिपूत्सारितः ॥ २४॥\n\nलग्नेऽहावचिरायुरर्थबलावानूर्ध्वङ्गरोगान्वित-\nश्छन्नोक्तिर्मुखरुग्घृणी नृपधनी वित्ते सरोषः सुखी ।\nमानी भ्रातृविरोधको दृढमतिः शौर्ये चिरायुर्धनी\nमूर्खो वेश्मनि दुःखकृत्ससुहृदल्पायुः कदाचित्सुखी ॥ २५॥\n\nनासोद्यद्वचनोऽसुतः कठिनहृद्राहौ सुते कुक्षिरु-\nग्द्विट्क्रूरग्रहपीडितः सगुदरुपछ्रीमांश्चिरायुः क्षते ।\nस्त्रीसंगादधनो मदेऽथ विधुरोऽवीर्यः स्वतन्त्रोऽल्पधी-\nरन्ध्रेऽल्पायुरशुद्धिकृच्च विकलो वातामयोऽल्पात्मजः ॥ २६॥\n\nधर्मस्थे प्रतिकूलवाग्गणपुरग्रामाधिपोऽपुण्यवान्\nख्यातः खेऽल्पसुतोऽन्यकार्यनिरतः सत्कर्महीनोऽभयः ।\nश्रीमान्नातिसुतश्चिरायुरसुरे लभे सकर्णामयः\nप्रच्छन्नाघरतो बहुव्ययकरो रिःफेऽम्बुरुक्पीडितः ॥ २७॥\n\nलग्ने कृतघ्नमसुखं पिशुनं विवणं\nस्थानच्युतं विकलदेहमसत्समाजम् ।\nविद्यार्थहीनमधमोक्तियुतं कुदृष्टिं\nपातः परान्ननिरतं कुरुते धनस्थः ॥ २८॥\n\nआयुर्बलं धनयशा प्रमदान्नसौख्यं\nकेतौ तृतियभवने सहजप्रणाशम्\nभूक्षेत्रयानजननीसुखजन्मभूमि-\nनाशं सुखे परगृहस्थितिमेव दत्ते ॥ २९॥\n\nपुत्रक्षयं जठररोगपिशाचपीडां\nदुर्बुद्धिमात्मनि खलप्रकृतिं च पातः ।\nऔदार्यमुत्तमगुणं दृढतां प्रसिद्धिं\nषष्ठे प्रभुत्वमरिमदर्नमिष्टसिद्धिम् ॥ ३०॥\n\nद्यूनेऽवमानमसतीरतिमान्त्ररोगं\nपातः स्वदारवियुतिं मदधातुहानिम्\nस्वल्पायुरिष्टविरहं कलहं च रन्ध्रे\nशस्त्रक्षतं सकलकार्यविरोधमेव ॥ ३१॥\n\nपापप्रवृत्तमशुभं पितृभाग्यहीनं\nदारिद्र्यमार्यजनदूषणमाह धर्मे ।\nसत्कर्मविघ्नमशुचित्वमवद्यकृत्यं\nतेजस्विनं नभसि शौर्यमतिप्रसिद्धिम् ॥ ३२॥\n\nलाभेऽर्थसंचयमनेकगुणं सुभोगं\nसद्द्रव्यसोपकरणं सकलार्थसिद्धिम् ।\nप्रच्छन्नपापमधमव्ययमर्थनाशं\nरिःफे विरुद्धगतिमक्षिरुजं च पातः ॥ ३३॥\n\nउदयर्क्षशस्फुटतुल्यांशे निवसन् पूर्णं फलमाधत्ते\nशनिवद्राहुः कुजवत्केतुः फलदाता स्यादिह सम्प्रोक्तः ॥ ३४॥\n\nभावसमांशकसंस्था भावफलं पूर्णमेव कलयन्ति ।\nन्यूनाधिकांशवशतः फलवृद्धिह्लसिता वाच्या ॥ ३५॥\n\nनवमोऽध्यायः\n\n             राशिफल\nवृत्तेक्षणो दुर्बलजानुरुग्रो भीरुर्जले स्याल्लघुभुक् सुकामी ।\nसंचारशीलश्चपलोऽनृतोक्तिव्रर्णाङ्किताङ्गः क्रियभे प्रजातः ॥ १॥\n\nपृथूरुवक्त्रः कृषिकर्मकृत्स्यान्-\nमध्यान्तसौख्यः प्रमदाप्रियश्च ।\nस्यागी क्षमी क्लेससहश्च गोमान्\nपृष्ठास्यपश्वेर्ऽङ्कयुतो पृषोत्थः ॥ २॥\n\nश्यमेक्षणः कुञ्चितमुर्द्धजः स्त्रीक्रीडानुरक्तश्च परेङ्गितज्ञः ।\nउत्तुङ्गनासः प्रियगीतनृत्तो वसन् सदान्तः सदने च युग्मे ॥ ३॥\n\nस्त्रीनिर्जितः पीनगलः समित्रो बह्वालयस्तुङ्गकटिर्धनाढ्यः ।\nह्लस्वश्च वक्रो द्रुतगः कुलीरे मेधान्वितस्तोयरतोऽल्पपुत्रः ॥ ४॥\n\nपिङ्गोक्षणः स्थूलहनुर्विशालवक्त्रोऽभिमानी सपराक्रमः स्यात् ।\nकुप्यत्यकार्ये वनशैलगामि मातुर्विधेयः स्थिरधीर्मृगेन्द्रे ॥ ५॥\n\nस्रस्तांसबाहुः परवित्तगेहैः सम्पूजते सत्यरतः प्रियोक्तिः ।\nव्रीडालसाक्षः सुरतप्रियः स्याच्छास्त्रार्थ्विच्चाल्पसुतोऽङ्गनायाम् ॥ ६॥\n\nचलत्कृशाङ्गोऽल्पसुतोऽतोभक्तो देवद्विजानामटनो द्विनामा ।\nप्रांशुश्च दक्षः क्रयविक्रयेषु धीरोऽदयस्तौलिनि मध्यवादी ॥ ७॥\n\nवृत्तोरुजण्ढः पृथुनेत्रवक्षा\nरोगी शिशुत्वे गुरुतातहीनः ।\nक्रूरक्रियो राजकुलाभिमुख्यः\nकीटेऽब्जरेखाङ्कितपाणिपादः ॥ ८॥\n\nदीर्घास्यकण्ठः पृथुकर्णनासः\nकर्मोद्यतः कुब्जतनुनृपेष्टः ।\nप्रागल्भ्यवाक्त्यागयुतोऽरिहन्ता\nसाम्नैकसाध्योऽश्विभवो बलाधयः ॥ ९॥\n\nअधः कृशः सत्त्वयुतो गृहीत-\nवाक्योऽलसोऽगम्यजराङ्गनेष्टः\nधर्मध्वजो भाग्ययुतोऽटनश्च\nवातार्दितो नक्रभवो विलज्जः ॥ १०॥\n\nप्रच्छन्नपापो घटतुल्यदेहो\nविघातदक्षोऽध्वसहोऽल्पवित्तः ।\nलुब्धः परार्थी क्षयवृद्धियुक्तो\nघटोद्भवः स्यात्प्रियगन्धपुष्पः ॥ ११॥\n\nभ्रत्यम्बुपानः समचारुदेहः\nस्वदारगस्तोयजवित्तभोक्ता ।\nविद्वान्कृतज्ञोऽभिभवत्यमित्रान्\nशुबेक्षणो भाग्ययुतोऽन्त्यराशौ ॥ १२॥\n\nराशेः स्वभावाश्रयरूपर्वणान्\nज्ञत्वानुरूपाणि फलानि तस्य ।\nयुक्त्त्या वदेदत्र फलं विलग्ने\nयच्चन्द्रलग्नेऽपि तदेव वाच्यम् ॥ १३॥\n\nप्रहे सति निजोच्चगे भवति रत्नगर्भधिपो\nमहीपतिकृतस्तुतिर्महितसम्पदामालयः\nउदारगुणसंयुतो जयति विक्रमार्को यथा\nनये यशसि विक्रमे वितरणे धृतौ कौशले ॥ १४॥\n\nस्वमिन्दरगते ग्रहे प्रभुपरिग्रहादार्यतिं\nप्रभुत्वमपि वा गृहस्थतिमचञ्चलां प्राप्नुयात् ।\nनवं भुवनमुर्वराक्षितिमुपैति काले स्वके\nजने बहुमातिं पुनः सकलनष्टवस्तून्यपि ॥ १५॥\n\nग्रहः सुहृत्क्षेत्रगतः सुहृद्भिः\nकार्यस्य सिर्द्धि नवसौहृदं च ।\nसत्पुत्रजायाधनधान्यभाग्यं\nददात्ययं सर्वजनानुकूल्यम् ॥ १६॥\n\nगते ग्रहे शत्रुगृहं निकृष्टतां\nपरान्नवृत्ति परमन्दिरस्थितिम् ।\nअर्किचनत्वं रिपुपीडनं सदा\nस्निग्धोऽपि तस्यातिरिपुत्वमाप्नुयात् ॥ १७॥\n\nनीचे ग्रहेऽधः पतनं स्ववृत्तेर्दैन्यं दुराचारमृणाप्तिमाहुः ।\nनीचाश्रयं कीकटदेशवासं मृत्यत्वमध्वानमनर्थकार्यम् ॥ १८॥\n\nग्रहो मौढ्यं प्राप्तो मरणमचिरात् स्त्रीसुतधनैः\nप्रहीणत्वं व्यर्थे कलहमपवादं परिभवम् ।\nसमर्क्षस्थः खेतो न कलयति वैशेषिकफलं\nसुखम् वा दुःखं या जनयति यथापूर्वमचलम् ॥ १९॥\n\nवक्रं गतः स्वोच्चफलं विदध्या\nत्सपत्ननीचर्क्षगतोऽपि खेतः ।\nवर्गोत्तमंशस्थिखेचरोऽपि\nस्वक्षेत्रगस्योक्तफलानि तद्वत् ॥ २०॥\n\nदशमोऽध्यायः\n\n             कलत्र भव\nशुभाधिपयुतेक्षिते सुतकलत्रभे लग्नतो\nविधोरपि तयोः शुभं त्वितरथान सिद्धिस्तयोः ।\nसिताव्द्ययसुखाष्टगैः खरखगैरसन्नध्यगे\nसितेऽप्यथ शुभेतरेक्षितयुते च जायावधः ॥ १॥\n\nदारेशे सुतगे प्रणष्टवनितोऽपुत्रोऽथवा धीश्वरो\nद्यूने वा निधनेश्श्वरोऽपि कुरुते पत्नीविनाशं ध्रुवम् ।\nक्षीणेन्दौ सुतगे व्ययास्ततनुगैः पापैरदारात्मजः\nस्त्रीसंगाद्धननाशनं मदगयाः स्वर्भनुभान्वोर्वदेत् ॥ २॥\n\nशुक्रे दृश्चकगे मदे मृतवधूः कामे वृषस्थे बुधे\nस्त्रीनाशस्त्वथ नीचगे सुरगुरौ द्यूनाधिरुढे तथा ।\nजामित्रे भुषगे शनौ सति तथा भौमेऽथवा स्त्रीमृति-\nश्चन्द्रक्षेत्रगयोर्मदेऽर्किकुजयोः पत्नी सति शोभना ॥ ३॥\n\nअस्ते वास्तपतावसद्ग्रहयुते दृष्टेऽप्यसन्मध्यगे\nनीचारातिगृहेऽर्ककान्त्यभिहते ब्रूयात्कलत्रच्युतिम् ।\nकमे वा सुतभाग्ययोर्विकलदारोऽसौ सपापे भृगौ\nशुक्रे वा कुजमन्दवर्गसहिते दृष्टे परस्त्रीरतः ॥ ४॥\n\nभौमार्क्यस्ते भॄगुजशशिनोर्दाहीनोऽसुतो वा\nक्लीबेऽस्ते वा भवति भवगौ द्वौ ग्रहौ स्त्रीद्वयं स्यात् ।\nद्वन्द्वर्क्षाशे मदपतिसितौ तस्य जायाद्वयं स्यात्\nताम्यां युक्तैर्गगननिलयैर्दारसंख्यां वदन्तु ॥ ५॥\n\nस्त्रीसंख्यां मदगैर्ग्रहैर्मृर्तिमसत्खेटैश्च सब्धिः स्थिती\nद्यूनेशे सबले शुभे सति वधुः साध्वी सुपुत्रान्विता ।\nपापोऽपि स्वगृहं गतः शुभकरः पत्न्याश्चकामस्थिता\nहित्वा षड्व्ययरन्ध्रपान्मदनगाः सौम्यास्तु सौख्यावहाः ॥ ६॥\n\nभार्यानाशस्त्वशुभसहितौ वीक्षितौ वार्थकामौ\nतत्र प्राहुस्त्वशुभफलदां क्रूरदृष्टि विशेषात् ।\nएवं पत्न्या अपि सति मदे चाष्मे वास्ति दोषः\nसौम्यैर्दृष्टे सति शुभयुते दंपती भाग्यवन्तौ ॥ ७॥\n\nचन्द्रे समन्दे मदगे पुन्रभूः\nपतिर्भवेद्वाप्यसुतो विदारः ।\nनीचारिभस्थैरशुभैर्मदे स्त्री-\nपुंसोर्मृतिः स्यान्निधने धने वा ॥ ८॥\n\nलग्नात्कलत्रभवने समराशिसंज्ञे\nभावाधिपेऽपि च तथैव गतेऽसुरेड्ये ।\nसूर्याभितप्तरहिते सुतदारनाथे\nवीर्यन्विते तु जननं ससुतं कलत्रम् ॥ ९॥\n\nकुटुम्बदारव्ययराशिनाथा\nजीवेक्षिताः कोणचतुष्टयस्थाः ।\nदारेश्चराद्वित्तकलत्रलाभे\nसौम्याः कलत्रं ससुतं सुखाढ्यम् ॥ १०॥\n\nलग्नास्तनाथस्थितभांशकोणे\nनीचोच्चभे स्त्रीजननं च पत्युः ।\nचन्द्राष्टवर्गेधिककिन्दुराशौ\nकलत्रजन्मेति तथा धवस्य ॥ ११॥\n\nकामस्थकामाधिप्भार्गवाना\nमृक्षं दिशं शंसति तस्य पत्न्याः ।\nशुक्रोऽस्तपो वा नतुनाथभांश-\nत्रिकोणमायाति तदा विवाहः ॥ १२॥\n\nकलत्रसंस्थस्य कलत्रदृष्टे\nदर्शागमेवाथ कलत्रपस्य ।\nयदा विलग्नाधिपतिः प्रयाति\nकलत्रभं तत्र कलत्रलाभः ॥ १३॥\n\nकलत्रनाथस्थितभांशकेशयोः\nसितक्षपानायकयोर्बलीयसः ।\nदशागमे द्यूनपयुक्तभांशक-\nलत्रिकोणगे देवगुरौ करग्रहः ॥ १४॥\n\nकलत्रनाथे रिपुनीचसंस्थे\nमूढेऽथवा पापनिरीक्षिते वा\nकलत्रभे पापयुतेऽथ दृष्टे\nकलत्रहानी प्रवदन्ति सन्तः ॥ १५॥\n\nएकादशमोऽध्यायः\n\n             स्त्री जातक\nयद्यट्पुंप्रसवे क्षमं तदखिलं स्त्रीणं प्रिये वा वदेन्-\nमाङ्गल्यं निधनात् सुतांश्च नवमाल्लग्नात्तनोश्चारुताम् ।\nभर्तारं शुभगत्वमस्त भवनात्संगं स्तीत्वं सुखात्\nसन्तस्तेषु शुभप्रदास्त्वशुभदाः क्रूरास्तदीशम् ॥ १॥\n\nउदयहिमकरौ द्वौ युग्मगौ सौम्यदृष्टौ\nसुतनयपतिभूषासम्पदुत्कृष्टशीला ।\nअशुभसहितदृष्टौ चोजगौ पुंस्वभावा\nकुटिलमतिरवश्या भर्तुरुग्रा दरिद्रा ॥ २॥\n\nसद्राश्यंशयुते मदे द्युतियशोविद्यार्थवंस्तत्पति-\nर्व्यत्यस्ते कुतनुर्जडश्च कितवो निःस्वो वियोगस्तयो ।\nआग्नेयैर्मदनस्थितैश्च विधवा मिश्चैः पुनर्भूर्भवेत्\nक्रूरेष्वायुषि भर्तृहन्त्र्यपि धने सन्तः स्वयं स्त्रीमृतिः ॥ ३॥\n\nसुतस्थेऽलिस्त्रीगोहरिषु हिमगौ चाल्पतनया\nयमारार्कांशर्क्षे मदनसदने सामयभगा ।\nसुखे पापैर्युक्ते भवति कुलट मन्दकुजयो-\nर्गृहेऽशे लग्नेन्दू भृगुरपि च पुंश्चल्यभिहिता ॥ ४॥\n\nशुभक्षेत्रंशेऽस्ते शुभगजघना मङ्गलवती\nविधाः सत्संबन्धेऽप्युदयुखयोः साध्वियतिगुणा ।\nत्रिकोणे सौम्याश्चेत्सुखसुतमंपद्गुणवती\nबलोनाः क्रूराश्चेद्यदि भवति वन्ध्या मृतसुना ॥ ५॥\n\nचन्द्रे भौमगृहे कुजादिकथितत्रिंशाशकेषु क्रमात्\nदुष्टा दास्यसती सुशीलविभवा मायाविनी दूषणी ।\nशुक्रर्क्षे बहुदूषणान्यपतिग पूज्या सुधीविश्चुता\nज्ञर्क्षे च्छसवती नपुंसकसमा साध्वी गुणाढ्योत्सुका ॥ ६॥\n\nस्वच्छन्दा बर्तृघातिन्यतिमहितगुणा शिल्पिनी साधुवृत्ता\nचान्द्रे जैवे गुणाढ्या विरतिरतिगुणा ज्ञातशिल्पातिसाध्वी ।\nमान्दे दास्यन्यसक्ताश्चितपतिरसती निष्प्रजार्थार्कभे स्याद्\nदुर्भार्या हिनवृत्ता धरणिपत्तिवधूः पुंविचेष्टान्यसक्ता ॥ ७॥\n\nशशिलग्नसमायुक्तैः फलं त्रिंशांशकैरिदम् ।\nबलाबलविकल्पेन तयोरेवं विचिन्तयेत् ॥ ८॥\n\nज्योष्ठाभ्रातरमन्बिकां च पितरं भर्तुः कनिष्ठं क्रमात्\nज्योष्ठा ह्यासुरशूर्पजाश्च वनिता घ्नन्तीति तज्ज्ञा विदुः ।\nचित्रार्द्राभुजगस्वराट्च्छतभिषङ् मूलाग्नितिष्योद्भवा\nवन्ध्या वा विधवाथवा मृतसुता त्यक्ता प्रियेणाधना ॥ ९॥\n\nचन्द्रास्तोदयभाग्यपाः सह शुभैः सुस्थानगा भास्वराः\nपूज्या बन्धुषु पुण्यकर्मकुशला सौन्दर्यभाग्यान्विता\nभर्तुः प्रीतिकरी सुपुत्रसहिता कल्याणशीला सती\nतावद्भाति सुमङ्गली च सुतसुर्यावच्छुभढ्येऽष्टमे ॥ १०॥\n\nशीतज्योतिषि योषितोऽनुपचयस्थाने कुजेनेक्षिते\nजातं गर्भफलप्रदं खलु रजः स्यादन्यथा निष्फलम् ।\nदृष्टेऽस्मिन् गुरुणा निजोपचयगे कुर्यान्निशेकं पुमान्\nअत्याज्ये समये शुभाधिकयुते पर्वादिकालोज्भिते ॥ ११॥\n\nद्वादशोऽध्यायः\n\n             पुत्रभाव फल\nसुस्था विलग्नशशिनोः सुतभेशजीवाः\nसुस्थाननाथशुभदृष्टियुते सुतर्क्षे ।\nलग्नात्मपौ यदियुतौ च मिथः सुदृष्टौ\nक्षेत्रे परस्परगतौ यदि पुत्रसिद्धिः ॥ १॥\n\nलग्नामरेड्यशशिनां सुतभेषु पापै-\nर्युक्तेक्षितेष्वथ शुभैरयुतेक्षितेषु ।\nपापोभयेषु सुतभेषु सुतेश्चरेषु\nदुःस्थानगेषु न भवन्ति सुताः कर्थचित् ॥ २॥\n\nपापे स्वर्क्षगते सुते तनयभाक् तस्मिन् सपापे पुनः\nपुत्राः स्युर्बहुलाः शुभस्वभवने सोग्रे सुते पुत्रह ।\nसंज्ञां चाल्पसुतर्क्षमित्यलिबृषस्त्रीसिंहहभानां विदुः\nतद्राशौ सुतभावगेऽल्पसुतवान् कालान्तरेऽसाविति ॥ ३॥\n\nसूर्ये चाल्पसुतर्क्षगे निधनगे मन्दे कुजे लग्नगे\nलग्नाष्टव्यय्गैः शनीड्यरुधिरैश्चाल्पात्मजर्क्षे सुते ।\nचन्द्र लाभगते गुरुस्थितसुतस्थाने सपापे भवे-\nल्लग्नेऽनेकखगानन्विते तनयभाक्कालान्तरे यत्नतः ॥ ४॥\n\nसूर्ये नान्युते सुतर्क्षसहिते चन्द्रस्य गेहे स्थिते\nभौमे वा भृगुजेऽपि वा सति सुतप्राप्ति द्वितीयस्त्रियाम् ।\nमन्दे वा बहुपुत्रवाञ्छशिनि वा सौम्येऽपि वाल्पात्मजो\nदेवेड्ये बहुदारिका शशिगृहे तद्वत्सुताधिपेष्ठिते ॥ ५॥\n\nसुखास्तदशमस्थितैरशुभकाव्यशीतांशुभिर्-\nव्ययाष्टतनयोदयेष्वशुभगेषु वंशक्षयः ।\nमदे कविविदौ मतौ गुरुरसद्भिरंबुस्थितैः\nसुते शशिनि नैधनव्ययतनुस्थपापैरपि ॥ ६॥\n\nपापे लग्ने लग्नपे पुत्रसंस्थे\nधीशे वीर्ये वेश्मनीन्दावपुत्रः ।\nओजर्क्षेशे पुत्रगे सूर्यदृष्टे\nचन्द्रे पुत्रक्लेशभाक् स्यादसूनुः ॥ ७॥\n\nमान्दं सुतर्क्षे यदि वाऽथबौधं\nमान्द्यर्कपुत्रान्वितवीक्षितं चेत् ।\nदत्तात्मजः स्यादुदयास्तनाथ-\nसंबन्धहीनो विबलः सुतेशः ॥ ८॥\n\nनीचारिपूढोपगते सुतेशे\nरिःफारिरन्ध्राधिपसंयुते वा ।\nसुतस्य नाशः कथितोऽत्र तज्ज्ञैः\nशुभैरदृष्टे सुतभे सुतेशे ॥ ९॥\n\nसुतनाथजीवकुजभास्करेषु वै\nपुरुषंशकेषु च गतेषु कुत्रचित् ।\nमुनयो वदन्ति बहुपुत्रतं तदा\nसुतनाथवीर्यवशतः सुपुत्रताम् ॥ १०॥\n\nपुंराश्यंशेऽधीस्वरे पुंग्रहेन्द्रै-\nर्युक्ते दृष्टे पुंग्रहे पुंप्रसुतिः ।\nस्त्रीराश्यांशे स्त्रीग्रहैर्युक्तदृष्टे\nस्त्रीणां जन्म स्यात्सुतर्क्षे सुतेशे ॥ ११॥\n\nबलयुक्तौ स्वगृहांशेष्वर्कसितावुपचयर्क्षगौ पुंसाम् ।\nस्त्रीणां वा कुजचन्द्रौ यदा तदा संभवति गर्भः ॥ १२॥\n\nअशत्रुनिचारिनवांशकैः सुते\nसुतेशयुक्तैरपि तैस्तथाविधैः ।\nसुतर्क्षगैर्वा गुरुभादिनांशकात्सुते\nफलैः पुत्रमितिर्विचिन्त्यते ॥ १३॥\n\nजीवेन्दुक्षितिजस्फुटैक्यभवने युग्मे च युग्मांशके\nस्त्रीणां क्षेत्रेबलं वदन्ति सुतदं मिश्रे प्रयासात्फलम्\nभास्वच्छुक्रगुरुस्फुटैक्यभव नेप्योजांशकेऽप्योजभे\nपुंसां बीजबलं सुतप्रदमिमं मिश्रे तु मिश्रं वदेत् ॥ १४॥\n\nपञ्चाघ्नाच्छशिनः फुटादिशुहतं भानुस्फुटं शोधये-\nन्नीत्वा तत्र तिथिं सिते शुभतिथौ पुत्रोऽस्त्ययत्नादपि ।\nकृष्णे नास्ति सुतस्तिथेर्बलवशाद्ब्रूयाद्द्वंयोः पक्षयोः\nदर्शे च्छिद्रतिथौ च विष्टिकरणे न स्यात् स्थिराख्ये सुतः ॥ १५॥\n\nविष्टिः स्थिरं वा करणं यदि स्यात्\nकृष्णं जयेत् पौरुषसूक्तमन्त्रैः ।\nपष्ठ्यां गुहार्धनमत्र कार्यं\nयजेच्चतुर्थ्यां किल नागराजम् ॥ १६॥\n\nरामायणस्य श्रवणं नवम्यं\nयद्यष्टमी चेच्छ्रवणव्रतं च ।\nचतुर्दशी चेद्यादि रुद्रपूजा\nस्याद्द्वादशी चेत्समृतमन्नदानम् ॥ १७॥\n\nतृप्ति पितॄणामिह पञ्चदश्यां\nकृष्ंए दशम्याः परतोऽतियत्नात् ।\nपक्षत्रिभागेष्वपि नागराजं\nस्कन्दं च सेवेत हरी क्रमेण ॥ १८॥\n\nपुत्रेशो रिपुनीचगोऽस्तमयगो रिःफाष्टमारिस्थित\nस्तद्वत्पुत्रगृहस्थितोऽपि यदि वा दुःस्थानपस्तद्वशात् ।\nपुत्राभावनिदानमेव कथयेत् तत्खेचराक्रान्तभ-\nप्रोक्तैर्दैवतभूरुहैरपि मृगैः सन्तानहेतु वदेत् ॥ १९॥\n\nद्रोहाच्छंभुसुपर्णयोर्नहि सुतः शापात्पितॄंआंरवे\nरिन्दोर्मतृसुवासिनीभगवतीकोपान्मनोदोषतः ।\nस्वग्रामस्थितद्वतागुहरिपुज्ञात्युत्थदोषात्कुजे\nशापाद्वालकृताद्विलालवधतः श्चीविष्णुकोपादूबुधे ॥ २०॥\n\nपारंपर्यसुरप्रियद्विजगुरुद्रोहात्फलाढ्यद्रु म-\nच्छेदाद्देवगुरौ तथा सति भृगौ पुष्पद्रुमच्छेदनात् ।\nसाध्वीगोकुलजातदोषवशतो यक्ष्यादिकामेन सा\nमन्देऽश्वत्थवधाद्रुषा पितृपतेः प्रेतैः पिशाचादिभिः ॥ २१॥\n\nस्वर्भानौ सुतगे सुतेशसहिते सर्पस्य शापात्तथा\nकेतौ ब्राह्मणशापतश्च गुलिके प्रेतोथशापं वदेत् ।\nशुक्रेन्दू गुलिकान्वितौ यदि वधूगोहत्तिमाहुः सुते\nजीवो वाथ शिखी समान्दिरिह चेद्भूदेवत्या।सुतः ॥ २२॥\n\nएवं हि जन्मसमये बहुपूर्वजन्म-\nकर्मार्जितं दुरितमस्य वदन्ति तज्ज्ञाः ।\nतत्तद्ग्रहोक्तजपदानशुभक्रिया-\nभिस्तद्दोषशान्तिमिह शंसतु पुत्रसिध्द्यै ॥ २३॥\n\nसेतुस्नानं कीर्तनं सत्कथायाः\nपूजां शंभोः श्रीपतेः सद्व्रतानि ।\nदानं श्चाद्धं कर्जनागप्रतिष्टां\nकुर्यदेतैः प्राप्नुयात्सन्तर्ति सः ॥ २४॥\n\nलग्नास्तपुत्रपतिजीवदशापहारे\nपुत्रेक्षकस्य सुतगस्य च पुत्रसिद्धिः\nपुत्रेशराशिमथवा यमकण्टकर्क्षं\nजीवेगते तनयसिद्धिरथांशभे वा ॥ २५॥\n\nलग्नाधीशः पुत्रनाथेन योगं\nस्वोच्चे स्वर्क्षेचारगत्या समेति ।\nपुत्रप्राप्तिः स्यात्तदा लग्ननाथः\nपुत्रर्क्षं वा याति धीशाप्तभं वा ॥ २६॥\n\nविलग्नकामात्मजनायकानां योगात्समानीय दशां महाख्याम् ।\nसुतस्थतद्वीक्षकतत्पतीनां दशापहारेषु सुतोद्भवः स्यात् ॥ २७॥\n\nसुतपतिगुर्वोरथवा तद्युक्तराश्यंशकाधिपानां वा ।\nबलसहितस्य दशायामपहारे वा सुतप्राप्तिः ॥ २८॥\n\nजीवे तु जीवात्मजनाथभशक-\nत्रिकोणगे पुत्रजनिर्भवेन्नृणाम् ।\nअथान्यशास्त्रेण च जन्मकालतो\nनिरूपयेत्सन्ततिलक्षणं बुधः ॥ २९॥\n\nजन्मनक्षत्रनाथस्य प्रत्ययर्क्षर्धिपस्य च\nस्फुटयोगं गते जीवे त्रिकोणे वा सुतोद्भवः ॥ ३०॥\n\nनिषेकलग्नाद्दिनपस्तृतीये\nराशौ यदा चारवशादुपैति ।\nआधानलग्नादथवा त्रिकोणे रवौ यदा जन्म वदेन्नराणाम् ॥ ३१॥\n\nआधानल्ग्नात्सुतभेशजन्म\nभाग्येऽपि वा पुण्यवशाच्च वाच्यम् ।\nआधनलग्ने शुभदृष्टियोगे\nदीर्घयुरैश्वर्ययुतो नरः स्यात् ॥ ३२॥\n\nतत्कालेन्दुद्वादशांशे मेषात्तावति भेऽपि वा ।\nतस्मात्तावति भे वापि जन्मचन्द्रं वदेद्बुधः ॥ ३३॥\n\nप्रश्नात्मजस्वीकरणोपनीतिकन्याप्रदानाभिनवार्तवेषु ।\nआधानकालेऽपि च जन्मतुल्यं फलं वदेञ्जन्मविलग्नतश्च ॥ ३४॥\n\nत्रयोदशोऽध्यायः\n\n             आयुर्भाव\nजाते कुमारे सति पूर्वमार्यै\nरायुर्विचिन्त्यं हि ततः फलानि ।\nविचारणीया गुणिनि स्थितेतद्\nगुणाः समस्थाः खलु लक्षणज्ञैः ॥ १॥\n\nकेचिद्यथाधानविलग्नमन्ये शीर्षोदयं भूपतनं हि केचित् ।\nहोराविदश्चितनकाययोन्योर्वियोगकालं कथयन्ति लग्नम् ॥ २॥\n\nआद्वादशाब्दान्नरयोनिजन्मना-\nमायुष्कला निश्चयितुं न शक्यते\nमात्रा च पित्रा कृतपापकर्मण\nबालग्रहैर्नशमुपैति बालकः ॥ ३॥\n\nआद्ये चतुष्के जननीकृताघै-\nर्मध्ये च पित्रार्जितपापसङ्घैः ।\nबालस्तदन्त्यासु चतुःशरत्सु\nस्वकीयदोषैः समुपैति नाशम् ॥ ४॥\n\nतद्दोषशान्त्यै प्रतिजन्मतार-\nमाद्वदशाब्दं जपहोमपूर्वम् ।\nआयुष्करं कर्म विधाय ताता\nबालं चिकित्सादिभिरेव तक्षेत् ॥ ५॥\n\nआष्टौ बालारिष्टमादौ नराणं\nयोगारिष्टं प्राहुरावींशति स्यात् ।\nअल्पं चाद्वात्रिंशतं मध्यमायु-\nश्चासप्तत्याः पूर्णमायुः शतान्तम् ॥ ६॥\n\nनृणां वर्षशतं ह्यायुस्तास्मींस्त्रेधा विभज्यते ।\nअल्पं मध्यं दीर्घमायुरित्येतत्सर्वसम्मतम् ॥ ७॥\n\nमृत्युः स्याद्दिनमृत्युरुग्विषघटीकालेऽथ तिष्येऽम्बुभे\nताताम्बासुतमातुलान्पदवशात्त्वाष्ट्रे च हन्यात्तथा ।\nमूलर्क्षे पितृमातृवंशविलयं तस्यान्त्यपादे श्रियां\nसार्पे व्यस्तमिदं फलं न शुभसम्बन्धं विलग्नं यदि ॥ ८॥\n\nपापाप्तेक्षितराशिसन्धिजनने सद्यो विनाशं ध्रुवं\nगण्डान्ते पितृमतृहा शिशुमृतिर्जीवेद्यदि क्ष्मापतिः ।\nजातः सन्धिचतुष्टयेऽप्यशुभसंयुक्तेक्षिते स्यान्मृति-\nर्मृर्त्योभार्गगते च सा साति विधौ केन्द्रोऽष्टमे वा मृतिः ॥ ९॥\n\nचान्द्रं रूपं लोकशूरो वरज्ञः\nकुड्ये चित्रं भाग्यलोके शुकानाम् ।\nमेने राज्यं मृत्युभागाः प्रदिष्टा\nमेषादिनां वर्णसम्ख्यैहीमांशोः ॥ १०॥\n\nदानं धेनो रुद्र रौद्री मुखेन\nभाग्या भानुर्गोत्र जाया नखेन ।\nपुत्री नित्यं मृत्युभागाः क्रमेण\nमेषादीनां तेषु जाता गतायुः ॥ ११॥\n\nरन्ध्रे केन्द्रेषु पापैरुदयनिधनगैर्वथ लग्नास्तयोर्व\nलग्नेऽब्जेवोग्रमध्ये व्ययमृतिरिपुगे दुर्बले शीतभनौ ।\nक्षीणेन्दौ साशुभे वा तनुमदगुरुधीभाजि रन्ध्रास्तगोग्रै-\nमृत्युः स्यादशु केन्द्रे न यदि शुभखगाः सद्युतिर्वीक्षणं वा ॥ १२॥\n\nजन्मेशोऽथ विलग्नपो यदिभवेद्दुस्थोऽबलो वत्सरै-\nस्तद्राशिप्रमितैश्च मारयति तन्मासैदृर्गाणाधिपः ।\nअंशेशो दिवसैस्तथा यदि मृतिर्द्वित्र्यादियोगान्बहू-\nनालोच्य प्रवदेत्सुताष्टमगतैः पापैररिष्टं शिशोः ॥ १३॥\n\nलग्नेन्द्वोस्तदधीसयोरपि मिथो लग्नेशरन्ध्रेशयो-\nर्द्रेक्काणास्वनवांशकादपि मिथस्तद्द्वादशांशात्क्रमात् ।\nआयुर्दीर्घसमाल्पतां चरनगव्द्यांगैश्चरेऽथ स्थिरे\nब्रूयाद्द्वन्द्वचरस्थिरैरुभयभैः स्थास्नुद्विदेहाटनैः ॥ १४॥\n\nलग्नाधीशशुभाः क्रमाद्बहुसमाल्पायुंषि केन्द्रादिगाः\nरन्ध्रेशोग्रखगास्तथा यदि गता व्यस्तं विदध्युः फलम् ।\nजन्मेशाष्टमनाथयोरुदयपच्छिद्रेशयोर्मैत्रतो\nभास्वल्लग्नपयाश्चिरायुरहितेऽल्पायुः समे मध्यमः ॥ १५॥\n\nलग्नाधिपो लग्ननवंशनायको\nजन्मेश्वरो जन्मनवांशनायकः ।\nस्वस्वाष्टमेशाद्यदि चेद्बलान्विता\nदीर्घयुषः स्युविपरीतमन्यथ ॥ १६॥\n\nलग्नेश्वरादतिबली निधनेस्वरोऽसौ\nकेन्द्रस्थितो निधनरिः फगतिश्च पापैः ।\nतस्यायुरल्पमथवा यदि मध्यमायु-\nरुत्साहसंकटवशात्परमायुरेति ॥ १७॥\n\nनरोऽल्पायुयोर्गे प्रथमभगणे नश्यति शने-\nर्द्वितीये मध्यायुर्यदि भवति दीर्घयुषि सति ।\nतृतिये निर्याणं स्फुटजशनिगुर्वर्कहिमगून्\nदशां भुक्ति कष्टमपि वदति निश्चित्य सुमतिः ॥ १८॥\n\nसपापो लग्नेशो रविहतरुचिर्नीचरिपुगो\nयदा दुःस्थानेषु स्थितिमुपगतो गोचरवशात् ।\nतनौ वा तद्योगो यदि निधनमाहुस्तनुभृतां\nनवांशाद्द्रेक्काणाच्छिशिरकरलग्नादपि वदेत् ॥ १९॥\n\nशशी तदारूढगृहाधिपश्च\nलग्नाधिनाथश्च यदा त्रयोऽमी ।\nगुणाधिकाः सद्ग्रहदृष्टयुक्त\nगुणधिकं तं कथयन्ति कालम् ॥ २०॥\n\nलग्नाधिपोऽतिबलवानशुभैरदृष्टः\nकेन्द्रस्थितः शुभखगैरवलोक्यमानः ।\nमृत्युं विहाय विदधाति स दीर्घमायुः\nसार्द्धं गुणैर्बहुभिरूर्जितराजलक्ष्म्या ॥ २१॥\n\nसर्वतिशाय्यतिबलः स्फुरदंशुजालो\nलग्ने स्थितः प्रशमयेत् सुरराजमन्त्री\nएको बहूनि दुरितानि सुदुस्तराणि\nभक्त्या प्रयुक्त्या इव चक्रधरे प्रणमः ॥ २२॥\n\nमूर्तेस्त्रिकोणागमकण्टकेषु रवीन्दुजीवर्क्षनवांशसंस्थः ।\nसुकर्मकृन्नत्यमशेषदोषान्मुष्णाति वद्धिष्णरनुष्णरश्मिः ॥ २३॥\n\nकेन्द्रत्रिकोणनिधनेषु न यस्य पापा\nलग्नाधिपः सुरगुरुश्च चतुष्टयस्थौ ।\nभुक्त्वा सुखानि विविधानि सुपुण्यकर्मा\nजीवेच्च वत्सरशतं स विमुक्तरोगः ॥ २४॥\n\nश्चीपत्युदीरितदशाभिरथाष्टवर्गत्-\nयत्कालचक्रदशयोडुदशाप्रकारात् ।\nसम्यक्स्फुटाभिहतया क्रिययाप्तवाक्या-\nदायुर्बुधो वदतु भूरिपरीक्षया च ॥ २५॥\n\nचतुर्दशोऽध्यायः\n\n             रोगनिर्णय\nरोगस्य चिन्तामपि रोगभावस्थितैर्ग्रहैर्वा व्ययमृत्युसंस्थैः ।\nरोगेश्वरेणापि तदन्वितैर्वा द्वित्र्यादिसंवादवशाद्वदन्तु ॥ १॥\n\nपित्तोष्णज्वरतापदेहतपनापस्मारहृत्क्रोडज-\nव्याधीन्वक्ति रविर्दृगार्त्यरिभयं त्वग्दोषमस्थिस्त्रुतिम् ।\nकाष्ठाग्न्यस्त्रविषातिदारतनयव्यापच्चतुष्पाद्भयं\nचोरक्ष्मापतिधर्मदेवफणभृद्भूतेशभूतं भयम् ॥ २॥\n\nनिद्रालस्यकफातिसारपिटकाः शीतज्वरं चन्द्रमाः\nश‍ृङ्गयब्जाहतिमग्निमान्द्यमरुचिं योषिव्द्यथाकामिलाः ।\nचेतः शान्तिमसृग्विकारमुदकाद्भितिं च बालग्रहाद्\nदुर्गकिन्नरधर्मदेवफणभृद्यक्ष्याश्च भीतिं वदेत् ॥ ३॥\n\nतृष्णासृक्कोपपित्तज्वरमनलविषास्त्रातिकुष्टाक्षिरोगान्\nगुल्मापस्मारमज्जाविहतिपरुषतापामिकादेहभङ्गान् ।\nभूपारिस्तेनपीडां सहजसुतसुहृद्वैरियुद्धं विधत्ते\nरक्षोगन्धर्वघोरग्रहभयमवनीसूनुरूर्ध्वङ्गरोगम् ॥ ४॥\n\nभ्रान्तिं दुर्वचनं दृगामयगलध्राणोत्थरोगं ज्वरं\nपित्तश्लेष्मसमीरजं विषमपि त्वग्दोषपाण्ड्वामयान्\nदुःस्वप्नं च विचर्चिकाग्निपतने पारुष्यबन्धश्रमान् ।\nगन्धर्वक्षितिहर्म्यवाहिभिरपि ज्ञो वक्ति पीडां ग्रहैः ॥ ५॥\n\nगुल्मान्त्रज्वरशोकमोहकफजान् श्रोत्रार्तिमोहामयान्\nदेवस्थाननिधिप्रपीडनमहीदेवेशशापोद्भवम् ।\nरोगं किन्नरयक्षदेफण भृद्विद्याधराद्युद्भवं\nजीवः सूचयति स्वयं बुधगुरूत्कृष्टापचारोद्भवम् ॥ ६॥\n\nपाण्डुश्लेष्ममरुत्प्रकोपनयनव्यापत्प्रमेहामयान्\nगुह्यस्त्यामयमूत्रकृच्छ्रमदनव्यापत्तिशुक्लस्रुतिम् ।\nदारस्त्रीकृतदेहकान्तिविर्हति शोषामयं योगिनी-\nयक्षीमातृगणाद्भयं प्रियसुहृद्भङ्गं सितः सूचयेत् ॥ ७॥\n\nवातश्लेष्मविकारपादविहतिं चापत्तितन्द्राश्रमान्\nभ्रान्तीं कुक्षिरुगन्तरुष्णभृतकध्वंसं च पार्श्वहतिम् ।\nभार्यापुत्रविपत्तिमङ्ग्विहर्तिं हृत्तापमर्कत्मजो\nवृक्षाश्मक्षतिमाह कश्मलगणैः पीडां पिशाचादिभिः ॥ ८॥\n\nस्वर्भानुहृदी तापकुष्ठविमति व्यार्धं विषं कृत्रिमं\nपादार्ति च पिशाच पन्नगभयं भार्यातनूजापदम् ।\nब्रह्मक्षत्रविरोधशत्रुजभयं केतुस्तु संसूचयेत्\nप्रेतोत्थं च भयं विषं च गुलिको देहार्तमाशौचजम् ॥ ९॥\n\nमन्दारान्वितवीक्षिते व्ययधने चन्द्रारुणौ चाक्षिरुक्\nशौर्याङ्गिरसो यमार सहिता दृष्टा यदि श्रोत्ररुक् ।\nसोग्रे पञ्चमभे भवेदुदररुग्रन्ध्रारिनाथान्विते\nतद्वत्सप्तमनैधने सगुदरुक्छुक्रे च गुह्यामयः ॥ १०॥\n\nषष्ठेऽर्केऽप्यथवाष्टमे ज्वरभयं भौमे च केतौ व्रणं\nशुक्रे गुह्यरुजं क्षयं सुरगुरौ मन्दे च वातामयम् ।\nराहौ भौमनिरीक्षिते च पिलकां सेन्दौ शनौ गुल्मजं\nक्षीणेन्दौ जलभेषु पापसहिते तत्स्थेऽम्बुरोगं क्षयम् ॥ ११॥\n\nजातो गच्छति येन केन मरणं वक्ष्येऽथ तत्कारणं\nरन्ध्रस्थैस्तदवेक्षर्कैर्बलवता तस्योक्तरोगैमृतिः ।\nरन्धर्क्षोक्तरुजाथवा मृतपतिप्राप्तर्क्षदोषेण वा\nरन्ध्रेशेन खरत्रिभागपतिना मृत्युं वदेन्निश्चितम् ॥ १२॥\n\nग्रहेण युक्ते निधने तदुक्तरोगैर्मृतिर्वाऽथ तदीक्षकस्य\nग्रहैर्वीमुक्ते निधनेऽथ तस्य राशेः स्वभावोदितदोषजाता ॥ १३॥\n\nअग्न्युष्णज्वरपित्तशस्त्रजमिनश्चन्द्रो विषूच्यम्बुरु-\nग्यक्ष्मादि क्षितिजोऽसृजा च दहनक्षुद्राभिचारायुधैः ।\nपाण्ड्वादि भ्रमजं बुधो गुरुरनायासेन मृत्युं कफात्\nस्त्रीसङ्गोत्थरुजं कविस्तु मरुता वा संनिपातैः शनि ॥ १४॥\n\nकुष्ठेन वा कृत्रिमभक्षणाद्वा राहुर्वीषाद्वाथ मसूरिकाद्यैः ।\nकुर्याच्छिखी दुर्मरणं नराणं रिपोर्विरोधादपि कीटकाद्यैः ॥ १५॥\n\nलग्नादष्टमराशेः स्वभावदोषोद्भवं वदेन्मृत्युम् ।\nनिधनेशस्य नवांशस्थितराशिनिमित्तदोषजनितं वा ॥ १६॥\n\nपैत्त्यज्वरोष्णैर्जठराग्निनाजे\nवृषे त्रिदोषैर्दनाच्च शस्त्रात् ।\nयुग्मे तु कालश्चसनोष्णशूलै-\nरुन्मादवातारुचिभिः कुलीरे ॥ १७॥\n\nमृगज्वरस्फोटजशत्रुजं हरौ\nस्त्रियां स्त्रियागुह्यजा प्रपातनात् ।\nतुलाधरे धीज्वरसंनिपातजं\nप्लीहालिपाण्डुग्रहणीरुजालिनि ॥ १८॥\n\nवृक्षाम्बुकाष्टायुधजं हयाङ्ग\nमृगे तु शूलाचिधीभ्रमाद्यैः ।\nकुम्भे तु कासज्वरयक्ष्मरोगै-\nर्जले विपद्वा जलरोगतोऽन्त्ये ॥ १९॥\n\nपापर्क्षयुक्ते निधने सपापे\nशस्त्रानलव्याध्रभुजङ्गपीडा ।\nअन्योन्यदृष्टौ व्द्यशुभौ सकेन्द्रौ\nकोपात्प्रभोः शस्त्रविषाग्निजैर्वा ॥ २०॥\n\nसौम्यांशके सौम्यगृहेऽथ सौम्य-\nसम्बन्धगे वा क्षयभे क्षयेशे ।\nअक्लेशजातं मरणं नराणां\nव्यस्ते तदा क्रूरमृती वदन्ति ॥ २१॥\n\nस्वोच्चे स्वमीत्रे सति सौम्यवर्गे\nव्ययाधिपे चोर्ध्वगती ससौम्ये ।\nविपर्ययेऽधोगतिमेव केचित्-\nऊर्ध्वस्यशीर्षोदयराशिभेदात् ॥ २२॥\n\nकेलासं रविशीतगू भृगुसुतः स्वर्ग महीजो महीं\nवैकुण्ठं शशिजो यमो यमपुरं सद्ब्रह्मलोकं गुरुः ।\nद्वीपान् भोगिवरः शिखी तु निरयं सम्प्रापयेत् प्राणिनः\nसम्बन्धाव्द्ययनायकस्य कथयेत्तत्रान्त्यराश्यंशतः ॥ २३॥\n\nधर्मेश्वरेणैव हि पूर्वजन्म\nवृत्तं भविष्यज्जननं सुतेशात् ।\nतदीशजातीं तदधिष्ठितर्क्ष\nदिशं हि तत्रैव तदीशदेशम् ॥ २४॥\n\nस्वोच्चे तदीशे सति देवभूमी\nद्वीपन्तरं नीचरिपुस्थ्नलस्थे ।\nस्वर्क्षे सुहृद्भे समभे स्थिते वा\nसम्प्राप्नुयाद्भारतवर्षमेव ॥ २५॥\n\nआर्यवर्तं गीष्पतेः शुयनद्यः\nकाव्येन्द्वोश्च ज्ञस्य पुण्यस्थलानि ।\nपङ्गोनीन्द्या म्लेच्छभूस्तीक्ष्णभानोः\nसौलारण्यं कीकटं भूमिजस्य ॥ २६॥\n\nस्थिरे स्थिरांशाधिगतः सपापः\nपृष्ठोदयेऽधोमुखभे च संस्थः ।\nतदीश्वरो वृक्षलतादिजन्म\nस्यादन्यथाजीवयुतः शरीरी ॥ २७॥\n\nलग्नेशितुः स्वोच्चसुहृत्स्वगेहान्\nतदीश्वरो याति मनुष्यजन्म ।\nसमे मृगाः स्युवीहगाः परस्मिन्\nद्रेक्काणरूपैरपि चिन्तनीयम् ॥ २८ ॥\n\nताधेकराशौ जननं स्वदेशे\nतौ तुल्यवीर्यौ यदि तुल्यजातौ ।\nवर्णो गुणस्तस्य खगस्य तुल्यः\nसंज्ञोदितैरेव वदेत्समस्तम् ॥ २९॥\n\nपञ्चदशोऽध्यायः\n\n             भावचिन्ता\nभावाह् सर्वे शुभपतियुता वीक्षिता वा शुभेशै-\nस्तत्तद्भावाः सकलफलदाः पापदृग्योगहीनाः ।\nपापाः सर्वे भवनपतयश्चेदिहाहुस्तथैव\nखेटैः सर्वैः शुभफलमिडं नीचमूढारिहीनैः ॥ १॥\n\nतत्तद्भावात् त्रिकोणे स्वसुखमदनभे चास्पदे सौम्ययुक्ते\nपापानां दृष्टिहीने भवनपसहिते पापखेटैरयुक्ते\nभावानां पुष्टिमाहुः सकलशुभकरीमन्यथा चेत्प्रणाशम् ।\nमिश्रं मिश्रैर्ग्रहेन्द्रैः सकलमपि तथा मुर्तिभावादिकानाम् ॥ २॥\n\nनाशस्थानगतो देवाकरकरैर्लुप्तस्तु युद्भावपो\nनीचारातिगृहं गतो यदि भवेत्सौम्यैरयुक्तेक्षितः ।\nतद्भावस्य विनाशनं वितनुते तादृग्वधोऽन्योऽस्ति चेत्\nतद्भावोऽपि फलप्रदो न हि शुभश्चेन्नाशमुग्रग्रहः ॥ ३॥\n\nलग्नादिभावाद्रिपुरन्ध्ररिःफे पापग्रहास्तद्भवनादिनाशम् ।\nसौम्यास्तु नात्यन्तफलप्रदाः स्युर्भवादिकानां फलमेवमाहुः ॥ ४॥\n\nयद्भावनाथो रिपुरन्ध्ररिःफे दुःस्थानपो यद्भवनस्थितो वा ।\nतद्भावनाशं कथयन्ति तज्ज्ञाः शुभेक्षितस्तद्भवनस्य सौख्यम् ॥ ५॥\n\nभावाधीशे च भाबे सति बलरहिते च ग्रहे कारकाख्ये\nपापान्तह्स्थे च पापैररिभिरपि सनेक्षिते नान्यखेटैः ।\nपापैस्तद्बन्धुमृत्युव्ययभवनगतैस्तत्त्रिकोणस्थितैर्वा\nवाच्या तद्भावहानिः स्फुटमिह भवति द्वित्रिसंवादभावात् ॥ ६॥\n\nतत्तद्भावपराभवेश्वरखरद्रेष्काणपा दुर्बला\nभावार्यष्टमकामगा निजदशायां भावनाशप्रदाः ।\nपापा भावगृहात् त्रिशत्रुभवगाः केन्द्रत्रिकोणे शुभाः\nवीर्यढ्याः खलु भावनाथसुहृदो भावस्य सिद्धिप्रदाः ॥ ७॥\n\nराश्तोजन्मविलग्नयोर्धृतिपतिर्भृत्युस्थतद्वीक्षकौ\nमन्दः क्रूरदृगाणपो गुलिकपस्तैर्युक्तराश्यंशपा\nराहुश्चैष सुदुर्बलः स जननेभावानभीष्टस्थितः\nपापालोकितसंयुतो निजदशायां भावनाशावहाः ॥ ८॥\n\nभावस्योदयपाश्रितस्य कुशलं यद्भावपेनोदय-\nस्वामी तिष्ठति संयुतोऽपि कलयेत्तद्भावजातं फलम् ।\nदुःस्थाने विपरीतमेतदुदितं भावेश्वरे दुर्बले\nदोषोऽतीव भवेद्बलेन सहिते दोषाल्पता जल्पिता ॥ ९॥\n\nयद्भावेष्वशुभोऽपि वोदयपतिस्तद्भाववृद्धिं दिशे-\nद्दुःस्थानाधिपतिः स चेद्यदि तनोः प्राबल्यमन्यस्य न ।\nअत्रोदाहरणं कुजे सुतगते सिंहे बुषे वा स्थिते\nपुत्राप्तिं शुभवीक्षिते भुटिति तत्प्राप्तिं वदन्त्युत्तमाः ॥ १०॥\n\nद्विस्थानाधिपतित्वमस्ति यदि चेन्मुख्यं त्रिकोणर्क्षजं\nतस्यार्द्धं स्वगृहेऽथ पूर्वमुभयोर्यत्तदृषादौ वदेत् ।\nपश्चद्भावमिहापरार्द्धसमये युग्मे गृहे युग्मजं\nत्वोजस्थे सति चौजभावजफलं शंसन्ति केचिज्जनाः ॥ ११॥\n\nयद्भावेशस्याधिशत्रुग्रहो वा\nयो वा खेटो बिन्दुशून्यर्क्षयुक्तः\nतत्तत्पाके मूर्तिभावादिकानां\nनाशं क्रूयादृऐववित्प्राश्रिकाय ॥ १२॥\n\nस्वोच्चे सुहृत्क्षेत्रगतो ग्रहेन्द्रः\nषड्भिर्बलैर्मुख्यबलान्वितोऽपि ।\nसन्धौ स्थितः सन्नफलप्रदः स्यत्\nएवं विचिन्त्यात्र वदेद्विपाके ॥ १३॥\n\nभावेषु भावस्फुटतुल्भागस्त-\nद्भावजं पूर्णफलं विधत्ते ।\nसन्धौ फलं नास्ति तदन्तराले\nचिन्त्योऽनुपातः खलु खेचराणम् ॥ १४॥\n\nसूर्यादात्मपितृप्रभावनिविजां शक्तिं श्रियं चिन्तयेत्\nचेतोबुद्धिनृपप्रसादजननीसम्पत्करश्चन्द्रमाः ।\nसत्वं रोगगुणानुजावनिरिपुज्ञातीन्धरासूनुना\nविद्याबन्धुविवेकमातुलसुहृद्वाक्कर्मकृद्बोधनः ॥ १५॥\n\nप्रज्ञावित्तशरीरपुष्टितनयज्ञानानि वागीश्वरात्\nपत्नीवाहनभूषणानि मदनव्यापारसौख्यं भृगोः ।\nआयुर्जीवन्मृत्युकारणविपद्भृत्यांश्च मन्दाद्वदेत्\nसर्पेणैव पितामहंतु शिखिना मातामहं चिन्तयेत् ॥ १६॥\n\nद्युमणिरमन्त्री भूसुतः सौमसौम्यौ\nगुरुरिनतनयारौ भार्गवो भानुपुत्रः ।\nदिनकरद्विजेजौ जीवभानुज्ञमन्दाः\nसुरगुरुरिनसूनुः कारकाः स्युविलग्नात् ॥ १७॥\n\nसुहृदरिपरकीयस्वर्क्षतुङ्गस्थितानां\nफलमनुपरिचिन्त्यं लग्नदेहादिभावैः ।\nसमुपचयविपत्ती सौम्यपापेषु सत्यः\nकथयति विपरीतं रिःफषष्टमेषु ॥ १८॥\n\nपापग्रहाः षष्ठमृतिव्ययस्था-\nस्तद्भाववृद्धिं कलयन्ति दोषैः ।\nशुभास्तु तद्भावलयं हि\nतस्माच्छत्रवादि भावोत्फलप्रणाशः ॥ १९॥\n\nभावस्य यस्यैव फलं विचिन्त्यं\nभावं च तं लग्नमिति प्रकल्प्य ।\nतस्माद्वदेद्द्वादशभावजानि\nफलानि तद्रूपधनादिकानि ॥ २०॥\n\nएवं हि तत्कारकतो विचिन्त्यं\nपितुश्च मातुश्च सहोदरस्य ।\nतन्मातुलस्यापि सुतस्य पत्यु-\nर्भृत्यस्य सूर्यादिखगस्थितर्क्षात् ॥ २१॥\n\nसूर्यास्थितर्क्षाज्जनकस्वरूपं\nवृद्धिं द्वितीयेन तु तत्प्रकाशम् ।\nतद्भ्रातरं तस्य गुणं तृतीयात्\nतन्मातरं चापि सुखं चतुर्थात् ॥ २२॥\n\nबुधिं प्रसादं सुतभाच्च षष्ठा-\nत्पीडा पितुर्दोषर्मारं च रोगम् ।\nकामं मदं तस्य तु सप्तमेन\nदुःखं मृतिं मृत्युगृहात्तदयुः ॥ २३॥\n\nपुण्यं शुभं तत्पितरं शुभेन\nव्यापारमस्यैव हि कर्मभावात् ।\nलाभं ह्युपान्त्यात् क्षयमन्त्य-\nभावाच्चन्द्रादिकानां फलमेवमाहुः ॥ २४॥\n\nतत्तद्भावात्कारकादेवमूह्यं\nतत्तन्मातृभ्रातृपित्रात्मजाद्यम् ।\nतस्मिन् भावे कारके भावनाथे\nवीर्योपेते तस्य भावस्य सौखम् ॥ २५॥\n\nधर्मे सूर्यः शीतगुर्बन्धुभावे\nशौर्ये भौमः पञ्चमे देवमन्त्री\nकामे शुक्रश्चाष्टमे भानुपुत्रः\nकुर्यात्तस्य क्लेशमित्याहुरन्ये ॥ २६॥\n\nलग्नेश्वरो यद्भवनेशयुक्तो\nयद्भावगस्तस्य फलं ददाति ।\nभावे तदीशे बलभाजि तेन\nभावेन सौख्यं व्यसनं बलोने ॥ २७॥\n\nयद्भावप्रभुणा युतो बलवता मुख्याङ्गगो लग्नप-\nस्तद्भावानुभवं वितनुते यद्भावगस्तस्य च ।\nसंयुक्तो बलहीनभावपतिना निन्द्याङ्गभाजां फलं\nकुर्यात्तद्विपरीतमेवमुदितं सर्वेषु भावेष्वपि ॥ २८॥\n\nदुःस्थानपस्तदितरस्वगृहस्थितश्चेत्\nस्वक्षेत्रभावफलमेव करोति नान्यति\nमन्दो मृगे सुतगृहे यदि पुत्रसिद्धिः\nषष्ठाधिपतकृतदोषफलं च नात्र ॥ २९॥\n\nराशौ स्थितिर्मिथो योगो दृष्तिः केन्द्रेषु संस्थितः ।\nत्रिकोणे वा स्थितिः पञ्चप्रकारो बन्ध ईरितः ॥ ३०॥\n\nषोडशोऽध्यायः\n\n             द्वाद्श भावफल\nलग्ननवंशपतुल्यतनुः स्याद्वीर्ययुत्तग्रहतुल्यतनुर्वा\nचन्द्रसमेतनवांशपवर्णः कादिविलग्नविभक्तभगात्रः ॥ १॥\n\nलग्नेशे केन्द्रकोणे स्फुटकरनिकरे स्वोच्चभे वा स्वभे वा\nकेन्द्रादन्यत्रसंस्थे निधनभवनपे सौम्ययुक्ते विलग्ने ।\nदीर्घयुष्मान्धनाढ्यो महितगुणयुतो भूमिपालप्रशस्तो\nलक्ष्मीवान् सुन्दराङ्गो दृढतनुरभयो धार्मिकः सत्कुटुम्बी ॥ २\nसत्संबन्धयुते कलेवरपतौ सद्ग्रामवासोऽथवा\nसत्सङ्गः प्रबलग्रहेण सहिते विख्यातभूपाश्रयः ।\nस्वोच्चस्थे नृपतिः स्वयं स्वगृहगे तज्जन्मभूमौ स्थितिः\nसञ्चारश्चरभे स्थितिः स्थिरगृहे द्वद्वं द्विरूपं फलम् ॥ ३॥\n\nविख्यातः किरणोज्वले तनुपतौ सुस्थे सुखी वर्धनो\nदुःस्थे दुःख्यसदृक्षनीचभवने वासो निकृष्टस्थले ।\nस्वस्थो जीवति शक्तिमत्युदयभे वर्द्धिष्णरूर्जस्वलो\nनिःशक्तौ निहतो विपद्भिरसकृत्खिन्नो भवेदातुरः ॥ ४॥\n\nअर्थस्वामिनि मुख्यभावजुषि सत्स्वर्थे कुटुम्बश्रिया\nसर्वोत्कृष्टगुणो धनी च सुमुखी स्याद्दूरदर्शी नरः ।\nसम्बन्धे सवितुर्द्वितीयपतिना लोपकारक्षमाण्\nविद्यामर्थमवाप्नुयादथ शनेः क्षुद्राल्पविद्यारतः ॥ ५॥\n\nजैवे वैदिकधर्मशास्त्रनिपुणो बौधेऽर्थशस्त्रे पदुः\nश‍ृऽगरोक्ति पटुर्भृगोर्हिमरुचेः किञ्चित्कलाविध्भवेत् ।\nकौजे क्रूरकला पटुश्च पिशुनो राहौ स्थिते लोहलः\nकेतौ भ्रश्यदलीकवाग्धनगतिः पापैश्च मूढोऽधनः ॥ ६॥\n\nबन्धो यदि स्यात्तनुशौर्यनाथगो-\nरन्योन्यराशिस्थतयोर्बलाढ्ययोः ।\nधैर्यं च शौर्यं सहजानुकूलतां\nप्राप्नोत्ययं साहसकार्यकर्तृताम् ॥ ७॥\n\nशौर्यपे बलिनि सद्ग्रहयुक्ते कारकेऽपि शुभभावमुपेते ।\nभ्रातृ वृद्धिरथ वीर्यविहीने दुःस्थने भवति सोदरनाशः ॥ ८॥\n\nअयुग्मराशौ यदि कारकेशौ\nगुर्वर्कभूसूनुनिरीक्षितौ चेत् ।\nओजो गृहः स्याददि विक्रमाख्यः\nपुंभ्रातरस्त्वंशवशाड्भवेयुः ॥ ९॥\n\nदुःस्थाने सुखपे शशिन्यपि सतां योगेक्षणैर्वजिते\nपापान्तःस्थितिमत्यसद्ग्रहयुते दृष्टे जनन्या मृतिः\nएतौ द्वावपि वीर्यगौ शुभयुतौ दृष्टौ शुभैर्बन्धुगै-\nर्मातुः सौख्यकरौ विधोश्च सुखगैः सौम्यैर्वदेत्तत्सुखम् ॥ १०॥\n\nलग्नेशे सुखगेऽथवा सुखपतौ लग्ने तयोरीक्षणी\nयोगे वा शशिनस्तथा यदि करोत्यन्त्यां स्वमातुः क्रियाम् ।\nअन्योन्यं यदि शत्रुनीचभवने षष्ठाष्ठमे वा तयो\nर्मातुर्नोपकरोति नाशसगये बन्धस्तयोर्वा न चेत् ॥ ११॥\n\nमात्रृभावोक्तवद्वाच्यं पितृभ्रातृसुतादिषु ।\nभावकरकभावेशलग्नलग्नेश्वरैर्वदेत् ॥ १२॥\n\nसुस्थौ सुखेशभृगुजौ तनुबन्धुयुक्ता\nवान्दोलिकां जनपतेश्वरतां विधत्तः ।\nस्वर्णद्यनर्ध्यमणिभूषणपट्टशय्या-\nकामोपभोगकरणानि च गोगजाश्वान् ॥ १३॥\n\nदुःस्थे सुखेशे कुजसूर्यक्ते\nसुखेऽपि वा जन्मगृहं प्रदग्धम् ।\nजीर्णं तमोमन्दयुतेऽरियुक्ते\nपरैर्हृतं गोक्षितिवाहनाद्यम् ॥ १४॥\n\nसौम्यर्क्षंशे सौम्ययुक्ते पञ्चमे वा तदीश्वरे ।\nवैशेषिकांशे सद्भावे धीमान्निष्कपटी भवेत् ॥ १५॥\n\nस्थितिः पापानां वा द्विषति बलयुक्तारिपतिना\nयुतो वा दृष्टो वा यदि रिपुगृहे वा तनुपतिः ।\nअरीशः केन्द्रे वाऽप्यशुभखगसंवीक्षितयुतो\nरिपूणां पीडां द्राग्भृशमपरिहार्यं वितनुते ॥ १६॥\n\nषष्ठेश्वरादतिबलिन्युदयाधिनाथे\nसौम्यग्रहांशसहिते शुभदृष्टयुक्ते ।\nसौख्येश्वरेऽपि सबले यदि केन्द्रकोणे-\nष्वारोग्यमाग्यसहितो दृढगात्रयुक्तः ॥ १७॥\n\nशत्रुनाथे तु दुःस्थाने नीचमूढारिसंयुते\nटस्माद्बलाध्येलग्नेशे शत्रुनाशं रवौ शुभे ॥ १८॥\n\nयद्भावेशयुतो वैरिनाथो यद्भावसंश्चितः ।\nषष्टस्थितो यद्भावेशस्ते भावाःशत्रुतां ययुः ॥ १९॥\n\nसत्संबन्धयुते सप्तर्क्षे तदीशे बलान्विते ।\nपतिपुत्रवती षढ्वी भार्या सर्क्गुणैर्वृता ॥ २०॥\n\nकेन्द्रादन्यत्र रध्रेशे लग्नेशाद्दुर्बले सति ।\nनाधिर्न विघ्नो न क्लेशो नृणामायुश्चिरं भवेत् ॥ २१॥\n\nधर्मे कुजे वा सूर्य वा दुःस्थे तन्नायके सति ।\nपापमध्यगते वाऽपि पितुर्मरणमादिशेत् ॥ २२॥\n\nदिवा सूर्ये निशा मन्दे सुस्थे शुभनिरीक्षिते ।\nधर्मेशे बलसंयुक्ते चिरं जीवति तत्पिता ॥ २३॥\n\nमन्दारयोः शीतरुचौ च सूर्ये त्रिकोणगे तज्जननीपितृभ्याम् ।\nत्यत्को भवेच्छक्रपुरोहितेन दृष्टे तनूजोऽस्ति सुखी चिरायुः ॥ २४॥\n\nशनिर्भग्याधिपः स्याच्चेच्चरस्थो न शुभेक्षितः ।\nसूर्ये दुःस्थानगेऽप्यन्यपितरं ह्युपजीवति ॥ २५॥\n\nधर्मे तदीशे वा मन्दयुक्ते दृष्टेऽपि वा चरे ।\nजातो दत्तो भवेन्नूनं व्ययेशे बलशालिनि ॥ २६॥\n\nनभसि शुभखगे वा तत्पतौ केन्द्रकोणे\nबलिनि निजगृहोच्चे कर्मगे लग्नपि वा ।\nमहितपृथुयशाः स्याद्धर्मकर्मप्रदृत्तः\nनृपतिसदृशभाग्यं दीर्घमायुश्च तस्य ॥ २७॥\n\nउर्जस्वी जनवल्लभे दशमगे सूर्ये कुजे वा महत्\nकार्यं साधयति प्रतापबहुलं  खेशश्च सुस्थो यदि ।\nसव्द्यापारव्तीं क्रियं वितनुते सौम्येषु सच्छलाधितां\nकर्मस्थेष्वहिमन्दकेतुषु भवेद्दुषर्मकारी नरः ॥ २८॥\n\nलाभेशे यद्भावनाथयुक्ते यद्भावगेऽपि वा ।\nभावं तदनुरूपस्य वस्तुनो लाभगैरपि ॥ २९॥\n\nव्ययस्थितो यद्भावेशो व्ययेशो यत्र तिष्ठति ।\nतस्य भावस्यानुरूपवस्तुनो नाशमादिशेत् ॥ ३०॥\n\nभावेशस्थितभंशकोणमपि वा भावं तु वा लग्नपो\nलग्नेशस्थितभांशकोणमुदयं वाऽयाति भावाधिपः ।\nसंयोगेऽपि विलोकनेऽपि च तयोस्तद्भावसिद्धिं तदा\nब्रूयात्कारकयोगतस्तनुपतेर्लग्नाच्च चन्द्रादपि ॥ ३१॥\n\nयद्भावेशास्थतर्क्षांशत्रिकोणस्थे गुरुर्यदा ।\nगोचरे तस्य भावस्य फलप्राप्तिं विनिर्दिशेत् ॥ ३२॥\n\nलग्नारिनाथयोगे तु लग्नेशाद्दुर्बले रिपौ ।\nतदा तद्वशगः शत्रुवीपरितमतोऽन्यथा ॥ ३३॥\n\nयद्भावपस्य तनुपस्य भवत्यरित्वा-\nत्तत्कालशत्रु वशतोऽरिमृतिस्थितो वा ।\nस्पर्धां तदा वदतु नेत च गोचरस्थ-\nस्तद्वत्सुहृत्वमपि संयुतिमैत्रतश्च ॥ ३४॥\n\nलग्नेशयद्भावपयोस्तु योगो\nयदा तदा तत्फलसिद्धिकालः ।\nभावेशवीर्ये शुभमन्यथान्य-\nल्लग्नाच्च चन्द्रादपि चिन्तनीयम् ॥ ३५॥\n\nसप्तदशोऽध्यायः\n\n             निर्याणप्रकरण\nतत्तद्भावादष्टमेशस्थितांशे तत्त्रिकोणगे ।\nव्ययेशस्थितभंशे वा मन्दे तद्भावनाशनम् ॥ १॥\n\nरन्ध्रेशे गुलिको मन्दः खरद्रेक्काणपाऽपि वा ।\nयत्र तिष्ठति तद्भंशत्रिकोणे रविजे मृतः ॥ २॥\n\nउद्यद्दृगाणनाथस्य तथा रन्ध्राधिपस्य च ।\nरन्ध्रद्रेक्काणपस्यापि भांशकोणे गुरौ मृतिः ॥ ३॥\n\nस्वस्फुटद्वादशांशे वा रन्ध्रेशस्थनवांशके ।\nलग्नेशस्थनवांशे वा तत्त्रिकोणेऽपि वा मृतिः ॥ ४॥\n\nरन्ध्रभोर्वा भानोर्वा भानोर्वाभांशकोणं गते विधौ ।\nमृतिं वदेत्सर्वमेतल्लग्नाच्चद्राच्च चिन्तयेत् ॥ ५॥\n\nलग्नेशहीनयमकण्टकभांशकोणं\nप्राप्तेऽथवा शनिविहीनहिमांशुभांशम् ।\nयाते गुरौ स्वमरणन्त्वथ राहुहीन-\nभूसूनुभांशकगुरौ सहजप्रणाशः ॥ ६॥\n\nभानोः कण्टकवर्जितस्य भवनांषे वा त्रिकोणे गुरौ\nतातो नश्यति कण्टकोनगुलिकर्क्षंशत्रिकोणे शनौ ।\nअर्कोनेन्दुगृहंशकोणगगुरौ चन्द्रोनमन्दात्मज-\nक्षेत्रेंऽशेऽप्यथवा त्रिकोणगृहगे मन्दे जनन्या मृति ॥ ७॥\n\nवदेत्प्रत्यरिनक्षत्रनाथाच्च यमकण्टकम् ।\nत्यक्त्वा तद्भवने कोणे गुरौ पुत्रविनाशनम् ॥ ८॥\n\nलग्नार्कमान्दिस्फुटयोगराशेरधीश्वरो यद्भवनोपगस्तु ।\nतद्राशिसंस्थे पुरुहूतवन्द्ये तत्कोणगे वा मृतिमेति जातः ॥ ९॥\n\nमान्दिस्फुटे भानुसुटं विशोध्य\nराश्यंशकोणे रविजे मृतः स्यात् ।\nधूमादिपऽचग्रहयोगराशि-\nद्रेक्काणयातेऽर्कमुते च मृत्युः ॥ १०॥\n\nविलग्नमन्दिस्फुटयोगभांशं\nनिर्यणमासं प्रवदन्ति तज्ज्ञाः ।\nनिर्यणचन्द्रो गुलिकेन्दुयोगो\nलग्नं विलग्नार्किसुतेन्दुयोगः ॥ ११॥\n\nमान्दिस्फुटोदितनवांशगतेऽमरड्ये\nतद्द्वादशांशसहिते दिननाथसूनौ ।\nद्रेक्काणकोणभवने दिनपे च मृत्यु-\nर्लग्नेन्दुमान्दियुतभेशगतोदये स्यात् ॥ १२॥\n\nगुलिकं रविसूनुं च गुणित्वा नवसंख्यया ।\nउभयोरैक्यराश्यंशगृहगे रविजे मृतिः ॥ १३॥\n\nस्फुटे विलग्ननाथस्य विशोध्य यमकण्टकम् ।\nतद्राशिनवभागस्थे जीवे मृत्युर्न संशयः ॥ १४॥\n\nषष्ठावसानरन्ध्रेशस्फुटैक्यभवनं गते ।\nतत्त्रिकोणोपगे वाऽपि मन्दे मृत्युभयं नृणाम् ॥ १५॥\n\nउद्यद्दृगाणपतिराशिगते सुरेड्ये\nतस्य त्रिकोणमपि गच्छति वा विनाशम् ।\nरन्ध्रत्रिभागपतिमन्दिरगेऽथ मन्दे\nप्राप्ते त्रिकोणमथवास्य वदन्ति मृत्युम् ॥ १६॥\n\nविलग्नजन्माष्टमराशिनाथयोः\nखरत्रिभागेश्वरयोस्तयोरपि ।\nशशाङ्कमान्द्योरपि दुर्बलांशक-\nत्रिकोणगे सूर्यसुते मृतिर्भवेत् ॥ १७॥\n\nलग्नाधिपस्थितनवांशकराशितुल्यं\nरन्ध्राधिपस्य गृहमापतिते घटेशे ।\nतस्मिन्वदेन्मरणयोगमनेकशास्त्र-\nसंक्षुण्णखिन्नमतिभिः परिकीर्तितं तत् ॥ १८॥\n\nशशाङ्कसंयुक्तदृगाणपूर्वतः\nखरत्रिभागेशगृहं गतेऽपि वा ।\nत्रिकोणगे वा मरणं शरीरिणां\nशशिन्यथ स्यात्तनुरन्ध्ररिःफगे ॥ १९॥\n\nनिधनेश्वरगतराशौ भानाविन्दौ तु भानुगतराशौ ।\nनिधनाधिपसंयुक्ते नक्षत्रे निर्दिशेन्मरणम् ॥ २०॥\n\nयो राशिर्गुर्लिकोपेतः तत्त्रिकोणगते शनौ ।\nमरणं निशिजातानां दिविजानां तदस्तके ॥ २१॥\n\nगुरुराहुस्फुटैक्यस्य राशिं यातो गुरुर्यदा ।\nतदा तु निधनं विद्यात्तत्त्रिकोणगतोऽथवा ॥ २२॥\n\nअष्टमस्य त्रिभागांशपतिस्थितगृहं शनौ ।\nतदीहनवभागर्क्षं गते वा मरणं भवेत् ॥ २३॥\n\nजन्मकाले शनौ यस्य जन्माष्टमपतेरपि ।\nराशेरंशकराशेर्वा त्रिकोणस्थे शनौ मृतः ॥ २४॥\n\nनिशीन्दुराशौ चेज्जन्म मान्दिभेऽंशे मृतिः ।\nदिवार्कभे चेत्तद्द्यूनत्रिकोणे वा शनौ मृतिः ॥ २५॥\n\nरन्ध्रेश्वराद्यावति भे मान्दिस्तावति भे ततः ।\nशनिश्चेन्मरणं ब्रूयादिति सद्गुरुभाषितम् ॥ २६॥\n\nजन्मकालीनमृगुजात्कामशत्रु व्यये रवौ ।\nमरणं निश्चितं ब्रुयादिति सद्गुरुभाषितम् ॥ २७॥\n\nतिष्ठन्त्यष्टमरिःफषष्ठपतयो रन्ध्रत्रिभागेश्वरो\nमान्दिर्यद्भवनेषु तेष्वपि गृहेष्वार्कीडयसूर्येन्दवः ।\nसर्वे चारवशात्प्रयान्ति हि यदा मृत्युस्तदा स्यान्नृणां\nतेषामंशवशाद्वदन्तु निधनं तत्तत्त्रिकोणेऽपि वा ॥ २८॥\n\nअष्टादशोऽध्यायः\n\n             द्विग्रहयोग\nतिग्मांशुर्जनयत्युषेशसहितो यन्त्राश्मकारं नरं\nभौमेनाघरतं बुधेन निपुणं धीकीर्तिसौख्यान्वितम् ।\nक्रूरं वाक्पतिनान्यकार्यनिरतं शुक्रेण रङ्गायुधैर्-\nलब्धस्वं रविजेन धानुकुशलं भाण्डुप्रकारेषु वा ॥ १॥\n\nकूट्स्त्र्यासवकुंभपण्यमशिवं मातुः सवक्रः शशी\nसज्ञः प्रश्चितवाक्यमर्थनिपुणं सौभाग्यकीर्त्यन्वितम् ।\nविक्रन्तं कुलमुख्यमस्थिरमतिं चित्तेश्वरं साङ्गिरा\nवस्त्राणां ससितः क्रियादिकुशलं सार्किः पुनर्भूसुतम् ॥ २॥\n\nमूलादिस्नेहकूटैवहरति वणिग्बाहुयोद्धा ससौम्ये\nपुर्यध्यक्षः सजीवे भवति नरपतिः प्राप्तवित्तो द्विजो वा ।\nगोपो मल्लोऽथ दक्षः परयुवतिरतो द्यूतकृत्सासुरेज्ये\nदुःखार्तोऽसत्यसन्धः ससवितृतनये भूमिजे निन्दितश्च ॥ ३॥\n\nसौम्ये रङ्गचरो बृहस्पतियुते गीतप्रियो नृत्यविद्\nवाग्मी भूगणपः सितेन मृदुना मायापटुर्लम्पटः ।\nसद्विद्यो धनदारवान् बहुगुणः शुक्रेण उक्ते गुरौ\nज्ञेयः श्मश्चुकरोऽसितेन घटकृज्जातोऽन्नकारोऽपि ॥ ४॥\n\nअसितसितसमागमेऽल्पचक्षु-\nर्युवतिसमाश्चयसम्प्रवृद्धवित्तः ।\nभवति च लिखिपुस्तकचित्रवेत्ता\nकथितफलैः परतो विकल्पनीयाः ॥ ५॥\n\nभूपो विद्वान् भूपतिर्भूपतुल्य-\nश्चन्द्रे मेषे मोषको निर्धनश्च ।\nनिस्स्वः स्तेनो लोकमान्यो महीशः\nस्वाढ्यः प्रेष्यश्चापि दृष्टे कुजाद्यैः ॥ ६॥\n\nयुग्मस्थेऽयोजीविभूपज्ञधृष्टा-\nश्चन्द्रे दृष्टे तन्तुवायोऽधनी च ।\nस्वर्क्षे योधप्राज्ञसूरिक्षितीशा\nलोहाजीवो नेत्ररोगी क्रमेण ॥ ७॥\n\nराजा ज्योतिर्विद्धनाढ्यो नरेन्द्रः\nसिंहे चन्द्रे नापितः पार्थिवेन्द्रः ।\nदक्षो भूपः सैन्यपः कन्यकायां\nनिष्णातः स्याद्भूमिनाथश्च भूपः ॥ ८॥\n\nशठो नृपस्तौलिनि रुक्मकार\nश्चन्द्रे वणिक् स्यात्पिषुनः खलश्च ।\nकीटे नृपो युग्मपिता महीशः\nस्याद्वस्त्रजीवी विकृताङ्गवित्तः ॥ ९॥\n\nधूर्तो हयाङ्गे स्वजनं जनेशं\nनरौघमाश्रित्य शठः सदम्भः ।\nभूपो नरेशः क्षितिपो विपश्चि-\nद्धनी दरिद्रो मकरे हिमांशौ ॥ १०॥\n\nकुंभेऽन्यदारनिरतः क्षितिपो नरेन्द्रो\nवेश्यापतिर्नृवपरो हिमगौ नृमान्यः ।\nअन्त्येऽघकृत्पटुमतिर्नृपतिश्च विद्वान्\nदोषैकदृग्दुरतिकृच्च कुजादिदृष्ते ॥ ११॥\n\nचन्द्रमा के विभिन्न नवांशों में होने का आउर उस पर\nविविध ग्रहों की दृष्टि का फल\nआरक्षको वधरुचिः कुशलश्च युद्धे\nभूपोऽर्थवान्कलहकृत्क्षितिजांशसंस्थे ।\nमूर्खोऽन्पदारनिरतः सुक्विः सितांशे\nसत्काव्यकृत्सुखपरोऽन्यकलत्रगश्च ॥ १२॥\n\nबौधे हि रङ्गचरचोरकविन्द्रमन्त्रि-\nगेयज्ञाशिल्पनिपुणः शहिनि स्थितेऽंशे ।\nस्वांशेऽल्पगात्रधनलुब्धतपस्विमुख्यः\nस्त्रीप्रेश्यकृत्यनिरतश्च निरीक्ष्यमाणे ॥ १३॥\n\nसक्रोधो नरपतिसंमतो निधीशः\nसिंहांशे प्रभुरसुतोऽतिर्हिंस्रकर्मा ।\nजीवांशे प्रथितबलो रणोपदेष्टा\nहास्यज्ञः सचिवविकामवृद्धशीलः ॥ १४॥\n\nअल्पापत्यो दुःखितः सत्यपि स्वे\nमानासत्कः कर्मणि स्वेऽनुरक्तः ।\nदुष्टस्त्रीष्टः कोपनश्चार्किभागे\nचन्द्रे भानौ तद्वदिन्द्वादिदृष्टे ॥ १५॥\n\nसूर्यादितोऽत्रांशफलं प्रदिष्टं\nज्ञेयं नवांशस्य फलं तदेव ।\nराशीक्षणे यत्फलमुक्तमिन्दो-\nस्तद्द्वादशांशस्य फलं हि वाच्यम् ॥ १६॥\n\nवर्गोत्तमस्वपरगेषु शुभं यदुक्तं\nतत्पुष्टमध्यलघुताऽशुभमुत्क्रमेण ।\nवीर्यान्वितोंऽंशकपर्तिनरुणद्धि पूर्वं\nराशीक्षणस्य फलमंशफलं ददाति ॥ १७॥\n\nएकोनविंशोऽध्यायः\n\n             दशाफल\nभक्त्या येन नवग्रहा बहुविधैराराधितास्ते चिरं\nसन्तुष्ताः फलबोधहेतुमदिशन्सानुग्रहं निर्णयम् ।\nख्यातां तेन पराशरेण कथितां संगृह्य होरागमात्\nसारं भूरिपरीक्षयातिफलितां वक्ष्ये महाख्यां दशाम् ॥ १॥\n\nअग्न्यादितारपत्यो रविचन्द्रभौम-\nसर्पमरेण्यशनिचन्द्रजकेतुशुक्राः ।\nतेने नटः सनिजया चटुधान्यसौम्य-\nस्थने नखा निगदिताः शरदस्तु तेषाम् ॥ २॥\n\nतृक्षस्य गम्या घटिका दशाब्द-\nनिघ्ना नताप्ता स्वदशाब्दसंख्या ।\nरूपैर्नगैः संगुणयेन्नतेन\nहृतास्तु मासा दिवसाः क्रमेण ॥ ३॥\n\nरविस्फुटं तज्जनने यदासीत्\nतथा विधश्चेत्प्रतिवर्षमर्कः ।\nआवृत्तयुः सन्ति दशाब्दकानां\nभागक्रमात्तदृवसाः प्रकल्प्याः ॥ ४॥\n\nदशाफल\nभानुः करोति कलहं क्षितिपालकोप-\nमाकस्मिकं स्वजनरोगपरिभ्रमं च ।\nअन्योन्यवैरमतिदुःसहचित्तकोपं\nगुप्त्यर्थधान्यसुतदारकृशानुपीडाम् ॥ ५॥\n\nक्रौर्यध्विभूपैः कलहैर्धनाप्तिं\nवनाद्रिसंचारमतिप्रसिद्धिम् ।\nकरोति सुस्थो विजयं दिनेश-\nस्तैक्ष्ण्यं सदोद्योगरतिं सुखं च ॥ ६॥\n\nमनःप्रसादं प्रकरोति चन्द्रः\nसर्वार्थसिद्धिं सुखभोजनं च ।\nस्त्रीपुत्रभूषाम्बररत्नसिद्धीं\nगोक्षेत्रेलाभं द्विजपूजनं च ॥ ७॥\n\nबलेन सर्वं शशिनस्तु वाच्यं\nपूर्वे दशाहे फलमत्र मध्यम् ।\nमध्ये दशहे परिपूर्णवीर्यं\nतृतीयेभागेऽल्पफलं क्रमेण ॥ ८॥\n\nभौमस्य स्वदशाफलानि हुतभुग्भूपाहवाद्यैर्धनं\nभैषज्यानृतवञ्चनैश्च विविधैः क्रौर्यैर्धनस्यागमः ।\nपित्तासृग्ज्वरबाधितश्च सततं नीचाङ्गनासेवनं\nविद्वेषः सुतदारबन्धुगुरुभिः कष्टोऽन्यभाग्ये रतः ॥ ९॥\n\nसौम्यः करोति सुहृदागममात्मसौख्यं\nविद्वत्प्रशंसितयशश्च गुरुप्रसादम् ।\nप्रागल्भ्यमुक्तिविषयेऽपि परोपकारं\nजायात्मजादिसुहृदां कुशलं महत्त्वम् ॥ १०॥\n\nधर्मक्रियाप्तिममरेन्द्रगुरुर्विधत्ते\nसंतानसिद्धिमवनीपतिपूजनं च ।\nश्लाघ्यत्वमुन्नतजनेषु गजाश्वयान-\nप्राप्तिं वधूसुतसुहृद्युतिमिष्टसिद्धिम् ॥ ११॥\n\nक्रीडासुखोपकरणानि सुवाहनाप्तिं\nगोरत्मभूषणनिधिप्रमदाप्रमोदम् ।\nज्ञनक्रियां सलिलयानमुपैति शौक्रयां\nकल्याणकर्मबहुमानमिलाधिनाथात् ॥ १२॥\n\nपाकेऽर्कजस्यनिजदारसुतातिरोगान्-\nवातोत्तरान्कृषिविनाशमसत्प्रलापम् ।\nकुस्त्रीरतिं परिजनैर्वियुतिं प्रवास\nमाकस्मिकं स्वजनभूमिसुखार्थनाशम् ॥ १३॥\n\nकुर्यार्दहिः क्षितिपचोरविषाग्नोशस्त्र-\nभीर्तिं सुतार्तिसतिविभ्रमबन्धुनाशम् ।\nनीचावमाननमतिक्रमतोऽपवादं\nस्थानच्युतिं पदहातिं कृतकार्यहानिम् ॥ १४॥\n\nविधुंतुदे शुभान्विते प्रशस्तभावसंयुते\nदशा शुभप्रदा तदा महीपतुल्यभूतिदा ।\nअभीष्टकार्यसिद्धयो गृहे सुखस्थितिर्भवे-\nदचञ्चलार्थसंचयाः क्षितौ प्रसिद्धकीर्तयः ॥ १५॥\n\nपथोनमीनालिगतस्य राहो-\nर्दशाविपाके महितं च सौख्यम् ।\nदेशाधिप्त्यं नरवाहनाप्ति-\nर्दशावसाने सकलस्य नाशः ॥ १६॥\n\nकेतोर्दशायामरिचोरभूपैः\nपीडा च शस्त्रक्षतमुष्णरोगः ।\nमिथ्यापवादः कुलदूषितत्वं\nवह्नेर्भयं प्रोषणमात्मदेशात् ॥ १७॥\n\nअथ तरणिदशायां क्रौर्यभूपालयुद्धै-\nर्धनमनलचतुष्पात्पीडनं नेत्रतापः ।\nउदरदशनरोगः पुत्रदारार्तिरुच्चै-\nर्गुरुजनविरहः स्याद्भृत्यनाशोऽर्थहानिः ॥ १८॥\n\nशिशिरकरदशायां मन्त्रदेवद्विजोर्वी-\nपतिजनितविभूतिः स्त्रीधनक्षेत्रसिद्धिः ।\nकुसुमवसनभूषागन्धनानारसाप्ति-\nभर्वति खलविरोधः स्वक्षयो वातरोगः ॥ १९॥\n\nक्षितितनयदशायां क्षेत्रवैरक्षितिश-\nप्रतिजनितविभूतिः स्यात्पशुक्षेत्रलाभः ।\nसहजतनयवैरं दुर्जनस्त्रीषुसक्ति-\nदर्हनरुधिरपित्तव्याधिरर्थोपहानिः ॥ २०॥\n\nअसुरवरदशायां दुःस्वभावोऽथवा स्या-\nदतिगहनगदार्तिः सूनुनार्योर्विनाशः ।\nविषभयमरिपीडावीक्षणोद्धर्वाङ्गीरोगः\nसुहृदि कृषविरोधो भूपतेर्द्वेषलाभः ॥ २१॥\n\nअमरगुरुदशायामम्बराद्यर्थसिद्धिः\nपरिजनपरिवारप्रौढिरत्यर्थमानः ।\nसुतधनसुहृदाप्तिः साधुवादाप्तपूजा\nभवति गुरुवियोगः कर्णरोगः कफार्तिः ॥ २२॥\n\nरवितनयदशायां राष्टपीडाप्रहार-\nप्रतिजनितविभूतिः प्रेष्यवृद्धाङ्गनाप्तिः ।\nपशुमहिषवृषाप्तिः पुत्रदारप्रपीडा\nपवनकफगुदार्तिः पादहस्ताङ्गतापः ॥ २३॥\n\nशशितनयदशायां शश्वदाचार्यसिद्धि-\nर्द्विजजनितधनाप्तिः क्षेत्रेगोवाजिलाभः ।\nमनवरसुरपूजा वित्तसंधातसिद्धिः\nप्रभवति मरुदुष्णश्लेष्मरोगप्रपीडा ॥ २४॥\n\nशिखिजनितदशायां शोकमोहोऽङ्गनाभिः\nप्रभुजनपरिपीडा वित्तनाशोऽपराधः ।\nप्रभवति तनुभाजां स्वीयदेशा-\nदृशनचरणरोगः श्लेष्मन्तापनं च ॥ २५॥\n\nभृगुतनयदशायामङ्गनारत्नवस्त्र-\nद्यतिमिधिधनभूषावाजिशय्यासनाप्तिः ।\nक्रयकृषिजलयानप्राप्तवित्तागमो वा\nभवति गुरुवियोगो बान्धवातिर्मनोरुक् ॥ २६॥\n\nविंशोऽध्यायः\n\n             अन्तर्दशाफल\nभावेश्वरेण प्रबलेन येन यद्यत्फलं हीनबलेन येन ।\nयदानुभोक्तव्यमनन्यसम्यक्संसूचयिष्यत्यथ संग्रहेण ॥ १॥\n\nलग्ने बलिष्ठे जगति प्रभुत्वं सुखस्थिति देहबलं सुवर्चः ।\nउपर्युपर्यभ्युदयाभिवृद्धिं प्राप्नोति बालेन्दुवदेष जातः ॥ २॥\n\nपाकेऽर्थनाथस्य कुटुम्बसिद्धिं\nसत्पुत्रिकाप्तिं सुखभोजनं च ।\nप्राप्नोति वाग्जीविकया धनानि\nवक्ता सदुक्तिं सदसि प्रशस्ताम् ॥ ३॥\n\nशौर्ये सवीर्ये सहजानुकूल्यं\nसण्तोषवातश्रिवणं च शौर्यम् ।\nसेनापतित्वं लभतेऽभिमानं\nजनाश्रयं सद्गुणभाजनत्वम् ॥ ४॥\n\nबन्धूपकारं कृषकर्मसिद्धिं स्त्रीसङ्घमं वाहनलाभमेति ।\nक्षेत्रं गृहं नूतनुमर्थसिद्धिं स्थानंप्रशस्तं च सुखेश्दाये ॥ ५॥\n\nपुत्रप्राप्तिं बन्धुविलासं नृपतीनां\nसाचिव्यं वा धीशदशायां बहुमानम् ।\nप्राज्यैर्भोज्यैर्मृष्टमिहाश्नाति ददाति\nश्रेयस्कार्यं सज्जनशस्तं स विदध्यात् ॥ ६॥\n\nरिपून्निहन्ति साहसैररीश्वरस्य वत्सरे ।\nअरोगतानुदारतामधृष्यतामतिश्रियम् ॥ ७॥\n\nसम्पाद्य वस्त्राभरणानि शय्यां\nप्रीतो रमण्या रमतेऽतिवीर्यः ।\nकरोति कल्याणमहोत्सवादीन्\nसन्तोषयात्रां च मदेशदाये ॥ ८॥\n\nऋणविमोचनमुच्छ्रतिमात्मनः\nकलहकृत्यनिवृत्तिमुपैति सः ।\nमहिषपश्वजभृत्यजनागमं\nवयसि रन्ध्रपतेर्बलशालिनः ॥ ९॥\n\nस्त्रीपुत्रपौत्रैः सहबन्धुवर्गै-\nर्भाग्यंश्रियं चानुभवत्यजस्त्रम् ।\nश्रेयांसि कार्याण्यवनीशपूजां\nभाग्येशदाये विजदेवभक्तिम् ॥ १०॥\n\nयत्कार्यमारब्धमुपैत्यनेन\nतस्यैव सिद्धिं सुखजीवनं च ।\nकीर्तिं प्रतिष्ठां कुशलप्रवृत्तिं\nमानोन्नतिं कर्मपतेर्दशायाम् ॥ ११॥\n\nएश्वर्यमव्याहतमिष्टबन्धु-\nसमागमं भृत्यजनांश्च दासान् ।\nसंसारसौभाग्यमहोदयं च\nलभेत लाभाधिपतेर्दाशायाम् ॥ १२॥\n\nव्ययेशितुर्वयस्यतिव्ययं करोति सज्जने ।\nअघौघनाशिनीं शुभक्रियां महीशमान्यताम् ॥ १३॥\n\nवक्रगस्य निजतुङ्गसुहृत्-\nसुस्थानगस्य दशाफलमेवम् ।\nशत्रुनीचगृहमौढ्यषडन्त्य-\nछिद्रगस्य तु फलान्यपि वक्ष्ये ॥ १४॥\n\nदुःस्थेलग्नपतौ निरोधनमुपैत्यज्ञातवासं भयं\nव्याध्याधीनपरक्रियाभिगमनं स्थानच्युतिं चापदम् ।\nजाड्यं संसदि वाक्कुटुम्बचलनं दुष्पत्रिकां दृग्रुजं\nवाग्दोषं द्रविणव्ययं नृपभयं दुःस्थे द्वितीयाधिपे ॥ १५॥\n\nदुश्चिक्याधिपतौ सहोदरमृतिं कार्ये दुरालोचना-\nमन्तःशत्रु निपीडनं परिभवं तद्गर्वभङ्ग वदेत् ।\nमातृक्लेशमरिष्टमिष्ठसुहृदां क्षेत्रगृहोपप्लुतिं\nपश्वश्वादिविनाशनं जलभयं पातालनाथेऽबले ॥ १६॥\n\nवीर्योने प्रतिभापतौ सुतमृतिर्बुद्धिभ्रमं पञ्चना-\nमध्वानं ह्युदरामयं नरपतेः कोपं स्वशक्तिक्षयम् ।\nचोराद्भीतिमनर्थतां च दमनं रोगान् बहून्दुष्कृतिं\nभृत्यत्वं लभतेऽवमानमयशः षष्ठेशदाये व्रणम् ॥ १७॥\n\nजामातुर्व्यसनं कलत्रविरहं स्त्रीहेत्वनर्थागमं\nद्यूनेशे विबलिन्यसत्यभिरतिं गुह्यामयं चाटनम् ।\nरन्ध्रेशायुषि शोकमोहमदमात्सर्यादिमूर्च्छोच्छ्रितिं\nदारिद्र्यं भ्रमणं वदेदपयशोव्याधीनवज्ञां मृतिम् ॥ १८॥\n\nपूर्वोपासितदेवकोपमशुभं जायातनूजापदं\nदौष्कृत्यं स्वगुरोः पितुश्च निधनं दैन्यं शुभे दुर्बले ।\nयद्यत्कर्म करोति तत्तदफलं स्यान्मानभङ्गो नभो-\nभावे दुर्गुणतां प्रवासमशुभं दुर्वृत्तमापन्नताम् ॥ १९॥\n\nश्रवणमशुभवाचां भ्रतृकष्टं सुतातिं\nभवपवयसि दैन्यं वञ्चनं कर्णरोगम् ।\nबहुरुजमपमानं बन्धनं सर्वसम्पत्-\nक्षयमपरशशीवाऽयाति रिःफेशदाये ॥ २०॥\n\nमंज्ञायां यदगाच्च कारकविधिश्लोकेषु यज्जल्पितं\nकर्माजीवनिरूपितं फलमिदं यद्रोगचिरताविधौ ।\nयद्यस्योक्षणयोगसंभवफलं भावेशयोगोद्भवं\nभावेशैरपि भावगैरपि फलं वाच्यं दशायामिह ॥ २१॥\n\nवर्गोत्तमांशस्थदशा शुभप्रदा\nमिश्रैव सा चास्तमिते च नीचगे ।\nमृत्युव्ययारीशदशापहारयो-\nस्तत्र स्थितस्याप्यशुभं फलं भवेत् ॥ २२॥\n\nक्रूरग्रहस्यैव दशापहारे\nत्रिपञ्चसप्तर्क्षपतेविपाके ।\nतथैव जन्माष्टमनाथभुक्तौ\nचोरारिपीडां लभतेऽतिदुःखम् ॥ २३॥\n\nशनेश्चतुर्थी च गुरोस्तु षष्ठी\nदशा कुजाह्योर्यदि पऽचमी सा ।\nकष्ट भवेद्राश्यवसानभाग-\nस्थितस्य दुःस्थानपतेस्तथैव ॥ २४॥\n\nऊर्ध्वास्यतुङ्गभवनस्थितभूमिजस्य\nकर्मायगस्य हि दशा विदधाति राज्यम् ।\nजित्वा रिपून्विपुलवाहनसैन्ययुक्तां\nराज्यश्रियं वितनुतेऽधिकमन्नदानम् ॥ २५॥\n\nस्वोच्चस्थितो भृगुसुतो व्ययकर्मगो वा\nलाभेऽपि वाऽस्तरहितो न च पापयुक्तः ।\nतस्याब्दपाकसमये बहुरत्नपूर्णो\nधीमान्विशालविभवो जयति प्रशस्तः ॥ २६॥\n\nनीचारिषष्ठव्ययसंश्रिता हि\nशुभाः प्रयच्छन्त्यशुभानि सर्वे ।\nशुभेतरास्त्वेषु गताः प्रयच्छ-\nन्त्यमोघदुःखानि दशासु तेषम् ॥ २७॥\n\nदशेशत्रोररिगेहभाजो\nलग्नेशशत्रोरपि वाऽथ भुक्तौ ।\nशत्रोर्भयं स्थानलयः तदास्य\nस्निग्धोऽपि शत्रुत्वमुपैति नूनम् ॥ २८॥\n\nयद्भावगः पाकपतिर्दशेशात्-\nतद्भावजातानि फलानि कुर्यात् ।\nविपक्षरिःफाष्टमभावगश्चेद्-\nदुःखं विदध्यादितरत्र सौख्यम् ॥ २९॥\n\nस्वोच्चत्रिकोणस्वहितारिनीचे\nपूर्णं त्रिपादार्द्धपदाल्पशून्यम् ।\nक्रमाच्छुभं चेदशुभं विलोमाट्\nमूढे ग्रहे नीचसमं फलं स्यात् ॥ ३०॥\n\nमन्दमान्द्यगुखरेशरन्ध्रपाः-\nतन्नवांशपतयोऽपि ये ग्रहाः ।\nतेषु दुर्बलदशा मृतिप्रदा\nकष्टभे चरति सूर्यनन्दने ॥ ३१॥\n\nमृतीशनाथस्थितभांशकेशयोः\nखरत्रिभागेश्वरयोर्बलीयसः ।\nदशागमे मृत्युयुक्तभांशक-\nत्रिकोणगे देवगुरौ तनुक्षयः ॥ ३२॥\n\nचतुष्टयस्था गुरुजन्मलग्नपा\nभवन्ति मध्ये वयसः सुखप्रदाः ।\nक्रमेण पृष्ठोभयमस्तकोदय-\nस्थितोऽन्त्यमध्यप्रथमेषु पाकदः ॥ ३३॥\n\nयद्भावगो गोचरतो विलग्नात्-\nदशेश्वरः स्वोच्चसुहृद्गृहस्थः ।\nतद्भावपुष्टिं कुरुते तदानीं\nबलान्वितश्चेज्जननेऽपि तस्य ॥ ३४॥\n\nबलोनितो जन्मनि पाकनाथो\nमौढ्यं स्वनीचं रिपुमन्दिरं वा ।\nप्राप्तश्च यद्भावमुपैति चारात्-\nतद्भावनाशं कुरुते तदानीम् ॥ ३५॥\n\nदशेशस्य तुङ्गे सुहृद्भे दशेशात्\nत्रिषत्कर्मलाभत्रिकोणास्तभेषु ।\nयदा चारगत्या समायाति चन्द्रः\nहुभं संविधत्तेऽन्यथा चेदरिष्टम् ॥ ३६॥\n\nपाकप्रभुर्गोचरतः स्वनीचं\nमौढ्यं यदायाति विपक्षभं वा ।\nकष्टं विदध्यात्स्वगृहं स्वतुङ्गं\nवक्रं गतः सौख्यफलं तदानीम् ॥ ३७॥\n\nपाकेशस्य शुभप्रदस्य भवनं तुङ्गं प्रपन्ने यदा\nसूर्ये तत्फलसिद्धिमेति गुरुणाप्येवं फलं चिन्तयेत् ।\nनीचं कष्टफलप्रदस्य च दशानाथस्य वैरिस्थलं\nप्राप्ते भास्वति गोचरेण लभते तस्यैव कष्टं फलम् ॥ ३८॥\n\nयेन ग्रहेण सहितो भुजगाधिनाथ-\nस्तत्खेटजातगुणदोषफलानि कुर्यात् ।\nसर्पान्वितः स तु खगः शुभदोऽपि कष्टं\nदुःखं दशान्त्यसमये कुरुते विशेषात् ॥ ३९॥\n\nद्वावर्थकामाविह मारकाख्यौ\nतदीश्वरस्तत्र गतो बलाढ्यः ।\nहन्ति स्वपाके निधनेश्वरो वा\nव्ययेश्वरो वऽप्यतिदुर्बलश्चेत् ॥ ४०॥\n\nकेन्द्रेशस्य सतोऽसतो।शुभशुभौ कुर्याद्दशा कोणपाः\nसर्वे शोभनदास्त्रिवैरिभवपा यद्यप्यनर्थप्रदाः ।\nरन्ध्रेशोऽपि विलग्नपो यदि शुभं कुर्याद्रविर्वा शशी\nयद्येवं शुभदः पराशरमतं तत्तद्दशायां फलम् ॥ ४१॥\n\nकोणाधीशः केन्द्रगः केन्द्रपो वा\nकोणस्थश्चेद् द्वौ च योगप्रदौ स्तः ।\nद्वावप्येतौ भुक्तिकाले दशाया-\nमन्योन्यं तौ योगदौ सोपकारौ ॥ ४२॥\n\nन दिशेयुर्ग्रहाः सर्वे स्वदशासु स्वभुक्तिषु ।\nभवाशुभफलं नॄणामात्मभावानुरूपतः ॥ ४३॥\n\nआत्मसम्बन्धिनो ये च ये ये निजसर्धामिणः ।\nतेषामन्तर्दास्वेव दिशन्ति स्वदशाफलम् ॥ ४४॥\n\nकेन्द्रत्रिकोणनेतारौ दोषयुक्तावपि स्वयम् ।\nसम्बन्धुमात्राद्बलिनौ भवेतां योगकारको ॥ ४५॥\n\nत्रिकोणाधिपयोर्मध्ये सम्बन्धो येन केनचित् ।\nकेन्द्रनाथस्य बलिनो भवेद्यदि स योगकृत् ॥ ४६॥\n\nकेन्द्रत्रिकोणाधिपयोरैक्ये तौ योगकारकौ ।\nअन्यत्रिकोणपतिना संबन्धो यदि किं पुनः ॥ ४७॥\n\nयोगकारकसम्बन्धात्पापिनोऽपि ग्रहाः स्वतः ।\nतत्तद्भुक्त्यानुसारेण दिशेयुर्यौगिकं फलम् ॥ ४८॥\n\nस्वदशायां त्रिकोणेशो शुक्तौ केन्द्रपतेः शुभम् ।\nदिशेत्सोऽपि तथा नो चेदसंबन्धेऽपि पापकृत् ॥ ४९॥\n\nकेन्द्राधिपत्यदोषस्तु बलवान् गुरुशुक्रयोः ।\nमारकत्वेऽपि च तयोर्मारकस्थानसंस्थितिः ॥ ५०॥\n\nबुधस्तदनु चंद्रोऽपि भवेत्त्दनु तद्विधः ।\nपापाश्चेत्केन्द्रपतयः शुभदाश्चोत्तरोत्तरम् ॥ ५१॥\n\nयदि केन्द्रे त्रिकोणे वा निवसेतां तमोग्रहौ ।\nनाथेनान्यतरस्यैव संबन्धाद्योगकारकौ ॥ ५२॥\n\nतमोग्रहौ शुभारूढौऽसंबद्धौ येन केनचित् ।\nअन्तर्दशानुरूपेण भवेतां योगकारकौ ॥ ५३॥\n\nआरम्भो राजयोगस्य भवेन्मारकभुक्तिषु ।\nप्रथयन्ति तमारभ्य क्रमशः पापभुक्तयः ॥ ५४॥\n\nरन्ध्रस्थरन्ध्रेक्षकरन्ध्रनाथ-\nरन्ध्रत्रिभागाधिपमान्दिभेशाः ।\nदुःखप्रदास्तेष्वपि दुर्बलो यः\nस नाशकारी स्वदशापहारे ॥ ५५॥\n\nभ्रष्ठस्य तुङ्गादवरोहिसंज्ञा\nमध्या भवेत्सा सुहृदुच्चभागे ।\nआरोहिणी निम्नपरिच्युतस्य\nनीचारिभांशेष्वधमा भवेत्सा ॥ ५६॥\n\nशस्तगृहे शस्तांशे नीचे रिपुभेऽस्तसंस्थिते वाऽपि ।\nतस्य दशा मिश्रफला दशापरार्धे फलप्रदा ज्ञेया ॥ ५७॥\n\nतत्तद्भावात्व्ययथस्य तद्भावव्ययपस्य च ।\nवीर्यहीनस्य खेटस्य पाके मृत्युमवाप्नुयात् ॥ ५८॥\n\nदशापतिर्लग्नगतो यदि स्यात्\nत्रिषट्दशैकादशगश्च लग्नात् ।\nतत्सप्तवर्गेऽप्यथ तत्सुहृद्वा\nलग्ने शुभो वा शुभदा दशा स्यात् ॥ ५९॥\n\nयावन्ति वर्षणि दशा च सा स्यात्-\nचारक्रमात्तत्र दशापतिः सः ।\nयत्र स्थितस्तद्भवनाद्विधोस्तु\nस्थितेः प्रकल्प्यं सदसत्फलं हि ॥ ६०॥\n\nदशाधिनाथस्य सुहृद्गृहस्थ-\nस्तदुच्चगो वाऽथ दशाधिनाथात् ।\nस्मरत्रिकोणोपचयोपगश्च\nददाति चन्द्रः खलु सत्फलानि ॥ ६१॥\n\nउक्तेषु राशिषु गतस्य विधोः स राशिः\nस्याज्जन्मकालभवमूर्तिधनादिभावः ।\nतत्तद्विवृधिकृदसौ कथितो नराणां\nतद्भावहानिकृदथेतरराशिसंस्थः ॥ ६२॥\n\nसारावलीमुडुदशां च वराहहोरा-\nमालोक्य जातकफलं प्रवदेन्नराणाम् ।\nप्रश्नोदयग्रहवशादथ वा स्वजन्म-\nराश्यादिना वदतु नास्त्यनयोर्विशेषः ॥ ६३॥\n\nएकविंशोऽध्यायः\n\n             प्रत्यन्तर्दशाफल\nअपहारविभागलक्षणं तत्पंक्तिं क्रमशः स्फुटं प्रवचिम् ।\nयदुदीरितमत्र तत्समस्तं कथयेत्स्वदशान्तरान्तरादौ ॥ १॥\n\nपाकेशाब्दहता दशेश्वरसमा नेत्राङ्कभक्ताः समाः\nशिष्ट रूपहता नराङ्कविहृता मासा नगैर्वासराः ।\nछिद्रादिष्वपि चैवमेव कलयेत्पाकक्रमाच्चेद्दशा-\nनाथाद्या पुनरन्तरान्तरदशास्तत्पाकनाथक्रमाः ॥ २॥\n\nसूर्य\nमहीश्वरादुपलभतेऽधिकं यशो\nवनाचलस्थलवसतिं धनागमम् ।\nज्वरोष्णरुग्जनकवियोगजं भयं\nनिजां दशां प्रविशति नीक्षणदीधितौ ॥ ३॥\n\nरिपुक्षयो व्यसनशमो धनागमः\nकृषिक्रिया गृहकरणं सुहृद्युतिः\nक्षयानलप्रतिहतिरकर्दायकं\nशशी यदा हरति जलोद्भवा रुजः ॥ ४ ॥\n\nरुजागमः पदविरहोऽरिपीडनं\nवर्णोद्भवः स्वकुलजनैर्वरोधिता\nमहीभृतो भवति भयं धनच्युति\nयर्दा कुजो हरति तद्ऽर्कर्वत्सरम् ॥ ५ ॥\n\nरिपूदयो धनहृतिरापदुद्गमो\nविषाद्भयं विषयविमूढता पुनः\nशिरोदृशोरधिकरुगेव देहिनाम्\nअहौ भवेधिमकरायुरन्तरो ॥ ६॥\n\nरिपुक्षयो विविधधनाप्तिरन्वहं\nसुरार्चनं द्विजगुरुबन्धुपूजनम् ।\nश्रवःश्रमो भवति च यक्ष्मरोगिता\nसुराचिंते प्रविशति गोपशति गोपतेर्दशाम् ॥ ७॥\n\nधनाहतिः सुतविरहः स्त्रिया रुजो\nगुरुव्ययः सपदि परिच्छदच्युतिः ।\nमलिष्ठता भवति कफप्रपीदनं\nशनैश्चरे सवितृदशान्तरं गते ॥ ८॥\n\nविचञ्चिका पिटकसकुष्ठकामिला\nविशर्धनं जठरकटिप्रपीडनम् ।\nमहीक्षयः त्रिगदभयं भवेत्तदा\nविधोः सुते चरति रवेरथाब्दकम् ॥ ९॥\n\nसुहृव्द्ययुः स्वजनकुटुम्बविग्रहो\nरिपोर्भयं धनहरणं पदच्युतिः ।\nगुरोर्गदश्चरणशिरोरुगुच्चकैः\nशिखी यदा विशति दशां विवस्वतः ॥ १०॥\n\nशिरोरुजा जठरगुदातिंपीडनं\nकृषिक्रिया गृहधनधन्यविच्युतिः ।\nसुतस्त्रियोरसुखमतीव देहिनां\nभृगोः सुते चरति रवेरथाब्दकम् ॥ ११॥\n\nचन्द्र-विचार\nस्त्रीप्रजाप्तिरमलांशुकागमो\nभूसुरोत्तमसमागमो भवेत् ।\nमातुरिष्टफलमङ्गनासुखं\nस्वां दशां विशति शीतदीधितौ ॥ १२॥\n\nपित्तवह्निरुधिरोद्भवा रुजः\nक्लेशदुःखरिपुचोरपीडनम् ।\nवित्तमानविहतिर्भवेत्कुजे\nशीतदीधितिदशान्तरं गते ॥ १३॥\n\nतीव्रदोषरिपुवृद्धिबन्धुरुङ् मारुताशनिभयातिरुद्भवेत् ।\nअन्नपानजनितज्वरोदयाश्चन्द्रवत्सरविहारके ह्यहौ ॥ १४॥\n\nदानधर्मनिरतिः सुखोदयो वस्त्रभूषणसुहृत्समागमः ।\nराजसत्कृतिरतीव जायते कैरवप्रियवयोहरे गुरऊ ॥ १५॥\n\nनैकरोगविहतिः सुहृत्सुत-\nस्त्रीरुजा व्यसनसंभवो महान् ।\nप्राणहानिरथवा भवेच्छनौ\nमारबन्धुवयसो गतेऽन्तरम् ॥ १६॥\n\nसर्वदा धनगजाश्वगोकुल-\nप्राप्तिराभरणसौख्यसम्पदः ।\nचित्तबोध इति जायते विधो-\nरायुषि प्रवेशति प्रबोधने ॥ १७\nचित्तहानिरपि सपदश्च्युति-\nर्बन्धुहानिरपि तोयजं भयम् ।\nदासभृत्यहतिरस्ति देहिनां\nकेतुके हरति चान्द्रमब्दकम् ॥ १८॥\n\nतोययानवसुभूषणाङ्गनाविक्रयक्रयकृषिक्रियादयः ।\nपुत्रमित्रपशुधान्यसंयुतिश्चन्द्रदायहरणोन्मुखे भृगौ ॥ १९॥\n\nराजमाननमतीव शूरता रोगशान्तिररिपक्षविच्युतिः ।\nपित्तवातरुगिने गते तदा स्याच्छशाङ्कपरिवत्सरान्तरम् ॥ २०॥\n\nमंगल की महादशा में विविध अन्तर्दशों का फल\nपित्तोष्णरुग्व्रणभयं सहजैवियोगः\nक्षेत्रप्रवादजनितार्थविभूतिसिद्धिः ।\nज्ञात्यग्निशत्रुनृपचोरजनैविरोधो\nधात्रीसुतो हरति चेच्छरदं स्वकीयाम् ॥ २१॥\n\nशस्त्राग्निचोररिपुभूपभयं विषातिः\nशुक्ष्यक्षिशीर्षजगदो गुरुबन्धुहानिः ।\nप्राणव्ययोऽथ यदिवा विपुलापदो वा\nवक्रायुरन्तरगते भुजगाधिनाथे ॥ २२॥\n\nद्विजविबुधसमर्चा तिर्थपुण्यानुसेवा\nसततमतिथिपूजा पुत्रमित्रादिवृद्धिः ।\nश्रवणरुगतिमात्रं श्लेष्मरोगोद्भवो वा\nभवतिकुजदशान्तः संगते वागधीशे ॥ २३॥\n\nउपर्युपरिविनाशः स्वात्मजस्त्रीगुरूणा-\nमगणितविपदन्तर्दुःखमर्थोपहानिः ।\nवसुहरणमरिभ्यो भीतिरुष्णानिलाग्नि-\nर्भवति कुजदशायामर्कजे सम्प्रयाते ॥ २४॥\n\nअरिभयमुरुचोरोपद्रवोऽथार्थहानिः\nपशुगजतुरगाणां विप्लवोऽमित्रयोगः ।\nनृपकृतपरिपीडा शूद्रवैरोद्भवो वा\nविशति शशितनूजे विष्वधात्रीसुतायुः ॥ २५॥\n\nअशनिभयमकस्मादग्निशस्त्रप्रपीडा\nविगमनमथ देहाद्वित्तनाशोऽथवा स्यात् ।\nअपगमनमसुभ्यो योषितो वा विनाशः\nप्रविशति यदि केतुः क्रूरनेत्रायुरन्तम् ॥ २६॥\n\nयुधि जनितविमानं विप्रवासः स्वदेशा-\nद्वसुहृतिरपि चोरैर्वमनेत्रोपरोधः ।\nपरिजनपरिहानिर्जायते मानवाना-\nमपहरति यदायुर्भौमिजं भार्गवेन्द्रः ॥ २७॥\n\nनृपकृतपरिपूजा यद्धलब्धप्रभावः\nपरिजनधनधान्यश्रीमदन्तःपुरं च ।\nअतिविलसितकृत्तः साहसादाप्तलक्ष्मी-\nस्तिमिरभिदि कुजायुर्दायसंहारिणीति ॥ २८॥\n\nविविधधनसुताप्तिविप्रयोगोऽरिवर्गै-\nर्वसनशयनभूषारत्नसम्पत्प्रसूतिः ।\nभवति गुरुजनातिर्गुल्मपित्तप्रपीडा\nधरणितनयवर्षं शीतगौ सम्प्रयाते ॥ २९॥\n\nराहु की महादशा में विविध अन्तर्दशों का फल\nविषाम्बुरुग्दुष्टभुजङ्गदर्शनं\nपराबलासंयुतिरिष्टविच्युतिः ।\nअरिष्टवाग्दुष्टजनव्यथा\nभवेद्विधुंतुदेनापहृते स्ववत्सरे ॥ ३०॥\n\nसुखोपनीतिः सुरविप्रपूजनं\nविरोगता वामदृशां समागमः ।\nसुपुण्यशास्त्रर्थविचारसम्भवः\nसुरारिदायान्तगे बृहस्पतौ ॥ ३१॥\n\nसमीरपित्तप्रगदक्षतिस्तनौ\nतनूजयोषित्सहजैश्च विग्रहः ।\nस्वभृत्यनाशश्च पदच्युतिर्भवेत्-\nदितिप्रजायुः प्रविस्शत्यथार्कजे ॥ ३२॥\n\nसुतस्वसिद्धिः सुहृदां समागमो\nमनोविनिन्द्यत्वमतीव जायते ।\nपटुक्रियाभूषणकौशलादयो\nभुजङ्गसंवत्सरहारिणीन्दुजे ॥ ३३॥\n\nज्वराग्निशस्त्रारिभयं शिरोरुजा\nशरीरकम्पः स्वसुहृद्गुरुव्यथा ।\nविषव्रणातिः कलहः सुहृज्जनै-\nरहीन्द्रदायान्तरगे शिखाधरे ॥ ३४॥\n\nकलत्रलब्धिः शयनोपचारता\nतुरङ्गमातङ्गमहीसमागमः ।\nकफानिलाप्तिः स्वजनैविरोधिता\nभवेद्भुजङ्गायुरपाहृतौ भृगोः ॥ ३५॥\n\nअरिव्यथा स्यादतिपीडनं\nदृशोविंषाग्निशस्त्राहतिरापदुद्गमः ।\nवधूसुतातिर्नृपतेर्महद्भयं\nभुजङ्गवर्षे तिमिरारिणा हृते ॥ ३६॥\n\nवधूविनाशः कलहो मनोरुजा\nकृषिक्रयावित्तपशुप्रजाक्षयः ।\nसुहृद्विपत्तिः सलिलाद्भयं भवे-\nद्विधौ दशाभक्तरि देवविद्विधः ॥ ३७॥\n\nनृपाग्निचोरास्त्रभयं शरीरिणां\nशरीरनाशो यदि वा महारुजः ।\nपदभ्रमो हृन्नयनप्रपीडनं\nयदात्र सर्पयुषि संचरेत्कुजः ॥ ३८॥\n\nबृहस्पति की महादशा में विविध अन्तर्दशों का फल\nसौभाग्यकान्तितबहुमानगुणोदयः\nस्यात्सत्पुत्रसिद्धिरवनीपतिपूजनं च ।\nआचार्यसाधुजनसंयुतिरिष्टसिद्धिः\nसवत्सरं हरति देवगुरौ स्वकीयम् ॥ ३९॥\n\nवेश्याङ्गनामदकृदासवदोषसङ्ग\nउत्कर्षसौख्यसकुटुम्बपशुप्रपीडा ।\nअर्थव्ययोरुभयमक्षिजरुक्सुताति\nजैवीं दशां विशति दैनकरे नराणाम् ॥ ४०॥\n\nस्त्रीद्यूतमद्यजमहाव्यसनं त्रिदोषैः\nकेचिद्वदन्त्यपि च केवलमङ्गलाप्तिः ।\nदेवद्विजार्चनसुतार्थसुखप्रयोगै-\nर्गीवर्णपूजितदशां हरतीन्दुसूतौ ॥ ४१॥\n\nशस्त्रव्रणं भवति भृत्यजनैविरोध-\nश्चित्तव्यथा तनययोषिदुपद्रवश्च ।\nप्रणच्युतिर्गुरुसुहृज्जनविप्रयोगः\nसौरेड्यमायुरपहृत्य ददाति केतुः ॥ ४२॥\n\nनानाविधार्थपशुधान्यपरिच्छदस्त्री-\nपुत्रान्नपानशयनाम्बरभूषणाप्तिः ।\nदेवद्विजार्चनमुपासनतत्परत्व-\nमायुर्यदा हरति जैवमथासुरेड्यः ॥ ४३॥\n\nशत्रोर्जयः क्षितिपमाननकीर्तिलाभः\nस्याच्चण्डता नरतुरङ्गमवाहनाप्तिः ।\nश्रेण्यग्रहारपुरराष्ट्रसमस्तसम्पद\nदुच्चैरुचथ्यसहजायुरपाहृतेऽर्के ॥ ४४॥\n\nयोषिद्बहुत्वमरिनाशनमर्थलाभः\nकृष्यर्थवस्तुपरमोन्नतकीर्तिलाभः ।\nदवद्विजार्चनपरत्वमतीव पुंसां\nसंजायते गुरुदशाहृति शर्वरीशे ॥ ४५॥\n\nबन्धूपतोषणमरिव्रजतोऽर्थलाभः\nसुक्षेत्रसत्कृतिरिह प्रथितप्रभावः\nइर्षद्गुरूपहतिरीक्षणसुक्षतिर्वा\nक्षित्यात्मजे हरति वत्सरमार्यजातम् ॥ ४६॥\n\nबन्धूपतप्तिरुरुमानसरुग्गदार्ति-\nश्चोराद्भयं गुरुगदो जठरोद्भवो वा ।\nराजेन्द्रपीडनमरिव्यसनं स्वनाशः\nसम्पद्यते हरति सूरिदशां सुरारौ ॥ ४७॥\n\nशनि को महादशा में विविध अन्तर्दशों का फल\nकृषिवृद्धभृत्यमहिषाभ्युदयः\nपवनामयो वृषलजातिधनम् ।\nस्थविराङ्गनाप्तिरलसत्वमघो\nनिजवत्सरान्तरगते रविजे ॥ ४८॥\n\nसुभगत्वमस्ति सुखित वनिता\nनृपलालनं विजयमित्रयुतिः\nत्रिगदोद्भवः सहजपुत्ररुजा\nशनिदायहारिणि शशाङ्कसुते ॥ ४९॥\n\nमरुदग्निपीडनमरिव्यसनं\nसुतदारविग्रमतिः सततम् ।\nअशुभावलोकनमहेश्च भयं\nमृदुवत्सरं हरति केतुपतौ ॥ ५०॥\n\nसुहृदङ्गनातनयसौख्ययुतः\nकृषितोययानजनितार्थचयः ।\nशुभकीर्तिरुद्भवति देहभृतां\nयमदायहारिणि भृगोस्तनये ॥ ५१॥\n\nमरणं तु वा रिपुभयं सततं\nगुरुवर्गरुग्जठरनेत्ररुजा ।\nधनधान्यविच्युतिरिह प्रभवेत्-\nरविजायुराविशति तीव्रकरे ॥ ५२॥\n\nवनिताहतिर्मरणमेव नृणां\nसुहृदां विपत्तिरथ रोगभयम् ।\nजलवातजं भयमतीव भवेत्-\nरविजायुराविशति रात्रिकरे ॥ ५३॥\n\nस्वपदच्युतिः स्वजनविग्रहरुक्-\nज्वरवाह्नशस्त्रविशभिरथ वा ।\nअरिवृद्धिरान्तररुगक्षिभयं\nरविजायुराविशति भुमिसुते ॥ ५४॥\n\nअप्मार्गयानमसुभिविरहस्तु\nअथ वा प्रमेहगुरुगुल्मभयम् ।\nज्वररुक्क्षतिः सततमेव नृणा-\nमसितान्तरं विशति भोगिपतौ ॥ ५५॥\n\nअमरार्चनद्विजगणाभिरुचि-\nर्गृहपुत्रदारविहतिस्तु भवेत् ।\nधनधान्यवृद्धिरधिका हि नृणां\nगतवत्यथार्किवयसीन्द्रगुरौ ॥ ५६॥\n\nबुध की महादशा में विविध अन्तर्दशों का फल\nधर्मार्गनिरतिर्विवपश्चितां\nसङ्गमो विमलधीर्घनं द्विजात् ।\nविद्यया बहुयशः सुखं सदा\nचन्द्रजे हरति वत्सरं स्वकम् ॥ ५७॥\n\nदुःखशोककलहाकुलात्मता\nगात्रकम्पनममित्रसंयुतिः ।\nक्षेत्रयान्विप्युतिर्यदा भवेत्-\nसोममसूनुशरदं गतः शिखी ॥ ५८॥\n\nदेवविप्रगुरुपूजनक्रिया दानधर्मपरतासमागमः ।\nवस्त्रभूषणसुहृद्युतिर्भवेद्बोधनायुषि समागते सिते ॥ ५९॥\n\nहेमविद्रुमतुरङ्गवारणप्रावृतं भवनमन्नपानयुक् ।\nभूपतेरपि च पूजनं भवेद्भानुमालिनि बुधाब्दकं गते ॥ ६०॥\n\nमस्तकव्यसनमक्षिपीडनं कुष्ठदद्रुबहुकण्ठपीडनम् ।\nप्राणसंशययुतिर्नृणां भवेज्ज्ञायुषं व्रजति शीतदीघितौ ॥ ६१॥\n\nअग्निभीतिरपि नेत्रजा रुजा चोरजं भयमतीव दुःखिता ।\nस्थानहानिरथ वातरोगिता ज्ञायुषं हरति मेदिनीसुते ॥ ६२॥\n\nमानहानिरथवाश्रयच्युतिः स्वक्षयोऽग्निविषतोयजं भयम् ।\nमस्तकाक्षिजठरप्रपीडनं शीतरश्मिजदशां गतेऽसुरे ॥ ६३॥\n\nव्याधिशत्रुभयविच्युतिर्भवे-\nद्ब्रह्मसिद्धिरवनीशसत्कृतिः ।\nधर्मसिद्धितपसां समुद्ग्रमो\nदेवमन्त्रिणि विदो दशां गते ॥ ६४॥\n\nअर्थधर्मपरिलुप्तिरुच्चकैः\nसर्वकार्यविफलत्वमङ्गिनाम् ।\nश्लेष्मवातजनिता रुगुद्भवे-\nद्वोधनायुषि समागतेऽसिते ॥ ६५॥\n\nकेतु की महादशा में विविध अन्तर्दशों का फल\nरिपुजनकलहं सुहृद्विरोधं\nत्वशुभचः श्रवणं ज्वराङ्गदाहम् ।\nगमनपरधाम्नि वित्तनाशं\nशिखिनि लभेत् दशां गते स्वकीयाम् ॥ ६६॥\n\nद्विजवरकलहः स्त्रिया विरोधः\nस्वकुलजनैरपि कन्यकाप्रसूतिः ।\nपरिभवजननं परोपतापो\nभवति सिते शिखिवत्सरान्तराले ॥ ६७॥\n\nगुरुजनमरणं ज्वर्तारः\nस्वजनविरोधविदेशयानलभः ।\nनृपकृतकलहः कफानिलाति-\nर्विशति रवौ शिखिवत्सरान्तरालम् ॥ ६८॥\n\nसुलभबहुधनं तथैव हानिः\nसुतविरहो बहुदुःखभाक्प्रसूतिः ।\nपरिजनयुवतिप्रजाप्रलाभः\nशशिनि यदा शिखिदायमभ्युपेते ॥ ६९॥\n\nस्वकुलजकलहं स्वबन्धुनाशं\nभयमपि पन्नगजं वदन्ति चोरात्\nहुतवहभयशत्रुपीडनं च\nव्रजतिकुजे ध्वजनामखेचरायुः ॥ ७०॥\n\nअरिकृतकलहं नृपाग्निचौरै-\nर्भयमपि पन्नगजं वदन्ति तज्ज्ञाः ।\nखलजनवचनं दुरिष्टचेष्टा\nसमसि गतेऽत्र शिखीन्द्रदायमाहुः ॥ ७१॥\n\nसुतवरजननं सुरेन्द्रपूजा\nधरणिधनाप्तिरुपायनार्थसिद्धिः ।\nधनचयजननं महीशमानो\nभवति गतेऽत्र गुरौ शिखीन्द्रदायम् ॥ ७२॥\n\nपरिजनविहतिं परोपतापं\nरिपुजनविग्रहमङ्गभङ्गतां च ।\nधनपदविर्युतिं तथाहुरार्या\nगतवति सूर्यसुते शिखाधरायुः ॥ ७३॥\n\nसुतवर्जननं प्रभुप्रशस्तिः\nक्षितिधनसिद्धिररीश्वरप्रपीडा ।\nपशुकृषीविहतिर्भवेत्तु पुंसां\nविशति बुधे शिखिवत्सरान्तरालम् ॥ ७४॥\n\nशुक्र की महादशा में विविध अन्तर्दशों का फल\nवसनभूषणवाहचन्दना-\nद्यनुभवः प्रमदासुखसम्पदः ।\nद्युतियुतिः क्षितिपाद्धनलब्धयो\nभृगुसुते स्वदशां प्रविशत्यपि ॥ ७५॥\n\nनयनकुक्षिकपोलगदोद्भवः\nक्षितिभृतो भयमस्ति शरीरिणाम् ।\nगुरुकुलोद्भवबान्धवपीडनं\nभृगुसुतायुषि भानुमति स्थिते ॥ ७६॥\n\nनखशिरोरदनक्षतिरुच्चकैः\nपवनपित्तरुगर्थविनाशनम् ।\nग्रहणिगुल्मकयक्ष्मकपीडनं\nसितवयोहृति तत्र हिमल्विषि ॥ ७७॥\n\nरुधिरपित्तगदातिसमाश्रयः\nकनकताम्रचयावनिसंग्रहः ।\nसुवतिदूषणमुद्यमविच्युति-\nर्वृषभवल्लभवत्सरगे कुजे ॥ ७८॥\n\nनिधिभवः सुतलब्धिरभीष्तवाक्\nस्वजनपूजनमप्यरिबन्धनम् ।\nदहनचोरविषोद्भवपीडनं\nतुलधरेश्वरवत्सरगेऽसुरे ॥ ७९॥\n\nविविधधर्मसुरेशनमस्क्रिया\nभवति चात्मजवामदृगागमः ।\nविविधराज्यसुखं च शरीरिणां\nकविदशाहृति कार्मुकनायके ॥ ८०॥\n\nनगरयोधनृपोद्भवपूजनं\nप्रवरयोषिदवाप्तिरथास्ति वा ।\nविविधवित्तपरिच्छदसंयुति-\nदितिपूजितदायगते शनौ ॥ ८१॥\n\nतनयसौख्यमागमसम्पदां\nनिचयलब्धिरतिप्रभुता यशः ।\nपवनपित्तकफातिररिच्युतिर्-\nदनुजमन्त्रिदशाहृति चन्द्रजे ॥ ८२॥\n\nसुतसुखादिबहिः स्थितिरग्निजं\nभयमतीव विनाशनमङ्गरुक् ।\nअपि च वारवधूजनसंयुतिः\nशिखिनि यात्यलमौशनसीम् दशाम् ॥ ८३॥\n\nदशापहारेषु फलं यदुक्तं\nवर्णाधिकारानुगुणं वदन्तु ।\nछिद्रेषु सूक्ष्मेष्वपि तत्फलाप्तिः\nछायाङ्कवार्तश्रवणानि वा स्युः ॥ ८४॥\n\nद्वाविंशोऽध्यायः\n\n             कालचक्र दशा\nदस्रादितः पादवशेन मेषान्न्-\nमीनाम्शकान्तं क्रमशोऽपसव्यम् ।\nकीटाद्धयान्तं गणयेच्च सव्य-\nमार्गेण पादक्रमशोऽजतारात् ॥ १॥\n\nएवं भूयाच्चापसव्यं च सव्यं\nभानि त्रीणि त्रीणि विद्यात्क्रमेण ।\nतद्राशीशप्रोक्तवर्षैर्दशास्य\nदेवं प्राहुः कालचक्रे महान्तः ॥ २॥\n\nमनुः परः सनिर्धनिर्नृपस्तपो वने क्रमात् ।\nदिवाकरदिवत्सराः शुभाशुभाप्तिहेतवः ॥ ३॥\n\nदस्ःअपहारादिककालचक्रे\nवाक्यानि दस्रादिपदादिजानि ।\nदक्ष्यामि वर्णैर्नवभिर्भमानै\nराशीशवर्षैः परमायुरत्र ॥ ४॥\n\nपौरं गावो मित सन्दिग्धं\nनक्षत्रेन्दुः स तु भूशूलम् ।\nरूपेत्रक्षन्निधयोरङ्गे\nवाणी चस्थं दधि नक्षत्रम् ॥ ५॥\n\nदासत्वेशो गौरीपुत्रं\nक्षन्निधिकारो गोभूशेषम् ।\nसौदधिनक्षत्रेहासन्तो\nभौमगुरुः पुत्राक्षोनाधिः ॥ ६॥\n\nवाक्यान्येतान्यश्वियाम्यर्क्षयोर्या-\nन्यश्विन्याद्यन्यग्निभस्यापसव्ये ।\nसव्येऽजेन्द्वोर्वक्ष्यमाणेषु वाक्ये-\nष्विन्दोर्वक्यान्येव रौद्रस्य भूयः ॥ ७॥\n\nधेनुः क्षेत्रे पुरगो शंभु-\nस्तासां जत्रु क्षन्निधि दासी ।\nचर्माभोगी रायधिनाक्ष-\nस्त्रीपौराङ्गी शिवतीर्थाब्जे ॥ ८॥\n\nत्रक्षनिधिर्दा सूचिशंभो\nसौरयधी नक्षत्रं पारम् ।\nगोशिवतीर्थे दात्रिक्ष्न्नो\nधीहसितांशुभोर्गी रम्या ॥ ९॥\n\nनक्षत्रपादैष्यघटी समुत्था\nपूर्वा दशा तत्पतिवर्षजाता ।\nपूर्वोक्तपादक्रमशोऽत्र विद्यात्-\nकेषांचिदेवं मतमाहुरार्या ॥ १०॥\n\nदस्रादिपादप्रभृतीनि भानां\nवाक्यानि यान्यक्षरपंक्तिजानि ।\nतेषां क्रमेणैव दशा प्रकल्प्या\nवाक्यक्रमं साध्विति केचिदाहुः ॥ ११॥\n\nवाक्यक्रमे कर्क्यलिमीनसन्धौ\nमण्डूकगत्यश्वरप्लुतिश्च ।\nसिंहावलोकस्त्रिविधा तदानीं\nदशान्तरं दुःखफलप्रदं स्यात् ॥ १२॥\n\nतद्वाक्यवर्णक्रमशोपहार-\nवर्षाहते तत्परमायुराप्ते ।\nतदा दशायामपहारवर्ष-\nसंख्याश्च मासान्दिवसान्वदेयुः ॥ १३॥\n\nवाक्येषु यावच्छरदां प्रमाणं\nवदन्ति तावत्परमायुरत्र ।\nमेषादनीकं मदनं गजेन\nतुन्दः पुनश्चैवमुदीरितं तत् ॥ १४॥\n\nउत्पन्न आधान आउर क्षेम महादशा\nमहादशासु यत्फलं प्रकीर्तितं मया पुरा ।\nतदेव योजयेद् बुधो दशासु चैवमादिषु ॥ १५॥\n\nजन्मर्क्षात्परतस्तु पञ्चमभवाऽथोत्पन्नसंज्ञा दशा\nस्यादाधानदशाऽप्यतोऽष्टमभवात् क्षेमान्महाख्या दशा ।\nआसामेव दशावसानसमये मृत्युप्रदा स्यान्नृणां\nस्वल्पानल्पसमायुषां त्रिवधपञ्चर्क्षेशदायान्तिमे ॥ १६॥\n\nनिसर्गदशा\nएकं द्वे नव विंशतिर्धृतिकृतिः पञ्चाशदेषां क्रमात्\nचन्द्रारेन्दुजशुक्रजीवदिनकृद्दैवाकरीणां समाः ।\nस्वै स्वैः पुष्टफला निसर्गजनितैः पक्तिर्दशाया क्रमा-\nदन्ते लग्नदशा हुभेति यवना नेच्छन्ति केचित्तथा ॥ १७॥\n\nअंशदशा\nलिप्तीकृत्य भजेद्र्ग्रहं खखजिनैस्तच्छिष्टमायुष्कला\nआशाखाश्विहृताब्दमदिवसाः सत्योदितेऽम्शायुषी ।\nवक्रिण्युच्चगते त्रिसङ्गुणमिदं स्वांशत्रिभागोत्तमे\nद्विघ्नं नीचगतेऽर्धमप्यथ दलं मौढ्ये सितार्की विना ॥ १८॥\n\nसर्वार्द्धत्रिकृतेषुषण्मितलवह्लासोऽसतामुत्क्रमा-\nद्रिःफात्सत्सु दलं तदा हरति बल्येको बहुष्वेकभे ।\nत्र्यंशोनं रिपुभे विना क्षितिसुतं सत्योपदेशे दशा\nलग्नस्यांशसमा बलिन्युदयभेऽस्यात्रापि तुल्यापि च ॥ १९॥\n\nतस्योपदेशो वरमत्र किन्तु\nकुर्वन्त्ययोग्यं बहुवर्गणभिः ।\nआचार्यकं त्वत्र बहुघ्नतायाम्\nएको तु यद्भुरि तदेव कार्यम् ॥ २०॥\n\nपिण्डायुर्दशा\nधेयं शूर शके श्रियं स्मय परे निद्राः समा भास्करात्\nपिण्डाख्ययुषि पूर्वच्च हरणं सर्व विदध्यादिह ।\nलग्ने पापिनि भं विनोदयलवैर्निघ्नं नताङ्गैर्हृतं\nत्याज्यं सौम्यनिरीक्षितेऽर्धमृणमत्रायुष्यभिज्ञा विदुः ॥ २१॥\n\nलग्नदशामंशसमां बलवत्यंशे वदन्ति पैण्डाख्ये ।\nबलयुक्तं यदि लग्नं राशिसमैवात्र नांशोत्वा ॥ २२॥\n\nहरणं नीचेऽर्द्धमृणं स्यात्पूर्णं प्रोक्तवर्षमुच्चगृहे ।\nपैण्डादौ व्द्यन्तरगे प्राज्ञैस्त्रैराशिकं चिन्त्यम् ॥ २३॥\n\nपैण्डाख्यमायुर्ब्रुर्वते प्रधानं\nमणित्थचाणक्यमयादयश्च ।\nएतन्न साध्वित्यवदद्भदन्तो\nवराहसूर्यस्य तथैव वाक्यम् ॥ २४॥\n\nसूर्यादिकानां स्वमतेन जीव-\nशर्म स्वरांशं परमायुषोऽत्र ।\nअस्यापि सर्व हरणं विधेयं\nपूर्वोक्तिवल्लग्नदशामपीह ॥ २५॥\n\nनॄणां द्वादशवत्सरा दशहता ह्यायुःप्रमाणं परै-\nराख्यातं परमं शनेस्त्रिभगणं यावत्परैरीरितम् ।\nकैश्चिच्चन्द्रसहस्रदर्शनमिह प्रोक्तं कलौ किन्तु यत्\nवेदोक्तं शरदः शतं हि परमायुर्दायमाचक्ष्महे ॥ २६॥\n\nलग्नादित्येन्दुकानामधिकबलवतः स्याद्दशादौ ततोऽन्या\nतत्केन्द्रादिस्थितानामिह बहुषु पुनर्वीर्यतो वीर्यसाम्ये ।\nबह्वायुर्वर्षदातुः प्रथममिनवशाच्चोदितस्याब्दसाम्ये\nवीर्यं किन्त्वत्र सन्धिग्रहविवरहतं भावसन्ध्यन्तराप्तम् ॥ २७॥\n\nअंशोद्भवं लग्नबलात्प्रसाध्य-\nमायुश्च पिण्डोद्भवमर्कवीर्यात् ।\nनैसर्गिकं चन्द्रबलात्प्रसाध्यं\nब्रूमस्रयाणामपि वीर्यसाम्ये ॥ २८॥\n\nतेषां त्रयाणामिह संयुतिस्तु\nत्रिभिर्हृता सैव दशा प्रकल्प्या ।\nवीर्ये द्वयोरैक्यदलं तयोः स्यात्\nचेज्जीवशर्मायुरमी बलोनाः ॥ २९॥\n\nकालचक्रदशा ज्ञेया चन्द्रांशेशे बलान्विते ।\nसदा नक्षत्रमार्गेण दशा बलवती स्मृता ॥ ३०॥\n\nसमाः षष्टिद्विघ्ना मनुजकरिणां पञ्च च निशा\nहयानां द्वत्रिंशत्खरकरभयोः पञ्चककृतिः ।\nविरूपा साप्यायुर्वृषमहिषयोद्वदिश शुनां\nस्मृतं छागादीनां दशकसहिताः षट् च परमम् ॥ ३१॥\n\nये धर्मकर्मनिरता विजितेन्द्रिया ये\nये पथ्यभोजनजुषो द्विजदेवभक्ताः ।\nलोके नरा दधति ये कुलशीललिलां\nतेषामिदं कथितमायुरुदारधीभिः ॥ ३२॥\n\nत्रयोविंशोऽध्यायः\n\n             प्रष्टकवर्ग\nगोचरग्रहवशान्मनुजानां यच्छुभाशुभफलाम्युपलब्ध्यै ।\nअष्टवर्ग इति यो महदुक्तस्तत्प्रसाधनमिहाभिदधेऽहम् ॥ १॥\n\nआलिख्य सम्यग्भुवि राशिचक्रं ग्रहस्थितिं तज्जननप्रवृत्तम् ।\nतत्तद्ग्रहर्क्षात्क्रमशोऽष्तवर्गं प्रोक्तं करोत्यक्षविधानमत्र ॥ २॥\n\nपुत्रीवंसाहिधनिकेऽर्ककुजार्कजेभ्यो\nमुक्ताव्वके सुरगुरोर्भृगुजात्तथाश्रीः ।\nज्ञाद्गोमतीधनपरा रविरिष्टदोब्जात्-\nगीतोन्नयेप्युदयभाल्लघुतान्नपात्रे ॥ ३॥\n\nगीतासौ जनके रवेः कलितसान्निष्के तुषारद्युतेः\nभौमाछ्रीगुणिते धनस्य युगवन्मासाब्दनित्ये बुधात् ।\nनीवात्कौरवसज्जनस्य भृगुजाद्गूढात्मसिद्धाज्ञया\nमन्दाद्वाणचये तनीर्गतिनये चन्द्रः शुभो गोचरे ॥ ४॥\n\nतीक्ष्णांशोर्गणितानके शिशिरगोर्लाक्षाय भूमेः सुतात्\nपुत्रीवासजनाय चन्द्रतनयाद्गोमेतके गीष्पतेः ।\nतन्नाकारि सितात्तदा कुरुशनेः कोवासदाधेनुको\nलग्नात्स्वात्कलितं नयेत् क्षितिसुतः क्षेमप्रदो गोचरे ॥ ५॥\n\nसौम्याद्योगशतं धनैः कुरुरवेर्मोषाधिकश्रीर्गुरोः\nतेजो यत्र यमारयोः पुरवसन्दिग्धेनये भार्गवात् ।\nपुत्रो गर्भमहान्धके परभृतां दानाय लग्नात्सुधा-\nमूर्तेः प्रावृषि जानकी शशिसुतस्त्वत्र स्थितश्चेच्छुभः ॥ ६॥\n\nमार्ताण्डात्करलाभसज्जधनिके चन्द्राद्रुमेसालिके\nभौमात्किं प्रभुसूदनाय कुरवः शिक्षाधनाढ्ये बुधात् ।\nपुत्री गर्भसदानके सुरगुरोः स्वल्लक्ष्मिचन्द्रे शनेः\nश्रीमन्तो धनिकाः सितात्करिविशेषे सिद्धिनित्यं तनोः ॥ ७॥\n\nजात्यां श्रीस्तु रवेर्विधोः पुरगवामन्दोल्लिपुत्रे तनोः\nपौरे लाभमदालिके कुरुलवं मोहे धनेढ्ये भृगोः ।\nलोभस्ताल्लिपरे कुजाद्रविसुतान्गर्भं महाब्धौ नये\nज्ञालक्ष्मीचुल्लके गुरोर्मदधताढ्योऽसौ भृगुः सौख्यदः ॥ ८॥\n\nरवेर्यात्रावीथीजनय शशिनो लक्षय शनेः\nगुणेस्तुत्यो भौमाद्गणितनिकरोऽसौ शुभकरः ।\nशताकारे जीवात्तदधनपरे ज्ञादुदयभात्\nकलाभूतानम्ये भृगुज चयखे सूर्यतनयः ॥ ९॥\n\nइति निगदितमिष्टं नेष्टमन्यद्विशेषा-\nदलिकफलविपाकं जन्मिनां तत्र दद्युः ।\nउपचयगृहमित्रस्वोच्चगैः पुष्टमिष्टं\nत्वपचयगृहनीचारातिगैर्नेष्टसम्पत् ॥ १०॥\n\nकृवाष्टवर्ग द्युसदां क्रियादि-\nष्वक्षैर्विंहीने मृतिरेकबिन्दोः ।\nनाशो व्ययो भीतिभयार्थनारी-\nश्रीराज्यसिद्धिः क्रमशः फलानि ॥ ११॥\n\nतत्तद्ग्रहाधिष्ठितसर्वराशीं-\nस्तत्संज्ञितं लग्नमिति प्रकल्प्य ।\nतेभ्यः फलान्यष्टविधान्यभूवं-\nस्तत्तद्गृहाद्भा ववशाद्वदन्तु ॥ १२॥\n\nतत्तद्ग्रहर्क्षाशकतुल्यभांश\nस्थिता ग्रहाश्चारवशादिदानीम् ।\nतथैव तद्भावसमुत्थितानि\nफलानि कुर्वन्ति शुभाशुभानि ॥ १३॥\n\nकृतेऽष्तवर्गे सति कारकर्क्षात्-\nयद्भावमुक्ताङ्कमुपैति खेटः ।\nतद्भावपुष्टिं सशुभोऽशुभो वा\nकरोत्यनुक्ते विपरीतमेव ॥ १४॥\n\nएकत्र भावे बहवो यदानी-\nमुक्ताङ्कगाश्चारवशाद्व्रजन्ति ।\nपुष्णन्ति तद्भावफलानि सम्यक्\nतत्कारकात्तत्तनृपूर्वभावे ॥ १५॥\n\nबिन्दौ स्थिते तत्फलसिद्धिकाल\nविनिर्णयाय प्रहितेऽष्टवर्गे ।\nभान्यष्टधा तत्र विभज्य कक्षा\nक्रमेण तेषां फलमाहुरन्ये ॥ १६॥\n\nप्रस्ताराष्टकवर्गः\nआलिख्य चक्रं नव पूर्वरेखा\nयाम्योत्तरस्था दश च त्रिरेखाः ।\nप्रस्तारकं षण्णवतिप्रकोष्ठं\nपङ्क्त्यष्टकं चाष्टकवर्गजं स्यात् ॥ १७॥\n\nहोराशशीबोधनशुक्रसूर्य-\nभौमामरेन्द्राचिंतभानुपुत्राः ।\nयाम्यादिपङ्क्त्यष्टकराशिनाथाः\nक्रमेण तत्बिन्दुफलप्रदाः स्युः ॥ १८॥\n\nराश्य्ष्टभागप्रथमांशकाले\nशनिर्द्वितीये त्य् गुरुः फलाय ।\nकक्षाक्रमेणैवमिहान्त्यभाग-\nकाले विलग्नं फलदं प्रदिष्टम् ॥ १९॥\n\nसर्वग्रहाणां प्रहितेऽष्टवर्गे\nतत्कालराशिस्थितबिन्दुयोगे ।\nअष्टाक्षसंख्याधिकविन्दवश्वेत्\nशुभं तदुने व्यसनं क्रमेण ॥ २०॥\n\nयावन्तस्तुहिनरुचेः शुभाङ्कसंस्था\nयावन्तः शुभभवने हिमद्युतेर्वा ।\nइत्थं तद्विदितमिहाधिके च तेभ्यः\nस्वस्त्यूने विपदिति सूचितं परेषाम् ॥ २१॥\n\nकर्तुः स्वजन्मसमयावसथग्रहाणां\nकृत्वाष्टवर्गकथिताक्षविधानमत्र ।\nबह्वक्षयोगवशतः शुभराशिमास-\nभावग्रहस्थितिषु कर्मशुभं विदध्यात् ॥ २२॥\n\nपापोऽपि स्वगृहस्थश्चेद्भाववृद्धिं करोत्यलम्।\nनीचारातिगृहस्थश्चेत्कुर्याद्भावक्षयं ध्रुवम् ॥ २३॥\n\nस्वोच्चस्थोऽपि शुभो भावहानिं दुःस्थानपो यदि ।\nसुस्थानपश्चेत् स्वोच्चस्थः पापी भावानुकूल्यकृत् ॥ २४॥\n\nचतुर्विंशोऽध्यायः\n\n             प्रष्टकवर्गफल\nअर्कस्थितस्य नवमो राशिः पितृगृहः स्मृतः\nतद्राशिफलसंख्याभिर्वर्द्धयेच्क्षोध्यपिण्डकम् ॥ १॥\n\nसप्तविंशहृताल्लब्धं नक्षत्रं याति भानुजे ।\nतस्मिन् काले पितृक्लेशो भवेष्यति न संशयः ॥ २॥\n\nतत्त्रिकोणगते वाऽपि पितृतुल्यस्य वा मृतः ।\nसंयोगः शोध्यशिषाणां शोध्यपिण्ड इति स्मृतः ॥ ३॥\n\nलग्नात्सुखेश्वरांशेशदशायां च पितृक्षयः ।\nसुखनाथदशायां वा पितृतुल्यमृतिं वदेत् ॥ ४॥\n\nसंशोध्य पिण्डं सूर्यस्य रन्ध्रमानेन वर्द्धयेत् ।\nद्वादशेन हताच्छेषराशिं याते दिवाकरे ॥ ५॥\n\nतत्त्रिकोणगते वाऽपि मरणं तस्य निर्दिशेत् ।\nएवं ग्रहाणां सर्वेषां चिन्तयेन्मतिमान्नरः ॥ ६॥\n\nचन्द्रात्सुखफलैः पिण्डं हत्वा सारावशेषितम् ।\nशनौ याते मातृहानिः त्रिकोणर्क्षगतेऽपि वा ॥ ७॥\n\nचन्द्रात्सुखाष्टमेशंशत्रिकोणे विदेसाधिपे ।\nमातुविंयोगं तन्मासे निर्दिश्लेल्लग्नतः पितुः ॥ ८॥\n\nभौमात्तृत्तीयराशिस्थफलैभ्रातृगणं वदेत् ।\nबुधात्सुखफलैर्बन्धुगणं वा मातुलस्य च ॥ ९॥\n\nगुरुस्थितसुतस्थाने यावतां विद्यते फलम् ।\nशत्रुनीचग्रहं स्यक्त्वा शेषास्तस्यात्मजाः स्मृताः ॥ १०॥\n\nगुरोरष्टकवर्गे तु शोध्यशिष्टफलानि वै ।\nक्रूरराशिफलं त्यक्त्वा शेषास्तस्यात्मजाः स्मृताः ॥ ११॥\n\nफलाधिकं भृगोर्यत्र तत्र भार्याजनिर्यदि ।\nतस्यां वंशाभिवृद्धिः स्यादल्पे क्षीणार्थसंततिः ॥ १२॥\n\nशोध्यपिण्डं शनेर्लग्नाद्धत्वा रन्ध्रफलैः सुखैः ।\nहृत्वावशेषभं याते मन्दे जीवेऽपि वा मृतिः ॥ १३॥\n\nलग्नादिमन्दान्तफलैक्यसंख्या-\nवर्षे विपत्तिस्तु तथार्कपुत्रात् ।\nयावद्विलग्गान्तफलानि तस्मिन्-\nनाशो हि तद्योगसमानवर्षे ॥ १४॥\n\nअष्टमस्त्थफलैर्लग्नात्पिण्डं हत्वा सुखैर्भजेत् ।\nफलमायुविजानीयात्प्राग्वद्वेलां तु कल्पयेत्\nत्रिकोण शोधन\nत्रिकोणेषु तु यन्न्यूनं तत्तुल्यं त्रिषु शोधयेत् ।\nएकस्मिन् भवने शून्ये तत्रिकोणं न शोधयेत् ॥ १६॥\n\nभवनद्वयशून्ये तु शोधयेदन्यमन्दिरम् ।\nसमत्वे सर्वगेहेषु सर्वं संशोधयेत्तदा ॥ १७॥\n\nएकाधिपत्य शोधन\nत्रिकोणशोधनां कृत्वा प्रश्चदैकाहिपत्यकम् ।\nक्षेत्रेद्वये फलानि स्युस्तदा संशोधयेत्सुधीः ॥ १८॥\n\nग्रहयुक्ते फलैर्हीने ग्रहाभावे फलाधिके ।\nऊनेन सदृशन्त्वस्मिन् शोधयेद्ग्रहवर्जिते ॥ १९॥\n\nफलाधिके ग्रहैर्युक्ते चान्यस्मिन् सर्वम्त्सृजेत् ।\nसग्रहाग्रहतुल्यत्वे सर्वं संशोध्यमग्रहात् ॥ २०॥\n\nउभाभ्यां ग्रहहीनाभ्यांसमत्वे सकलं त्यजेत् ।\nउभयोर्ग्रहसंयुक्ते न संशोध्यं कदाचन ॥ २१॥\n\nएकस्मिन् भवने शून्ये न संशोध्यं कदाचन ।\nद्वावग्रहौ चेद्यन्नयूनं तत्तुल्यं शोधयेद्द्वयोः ॥ २२॥\n\nशोध्यावशिष्टं संस्थाप्य राशिमानेन वर्द्धयेत् ।\nग्रहयुक्तेऽपि तद्राशौ ग्रहमानेन वर्द्धयेत् ॥ २३॥\n\nराशि गुणक आउर ग्रह गुणक\nगोसिंहौ दशगुणितौ वसुभिर्मिथुनालिभे ।\nवणिङ्मेषौ च मुनिभिः कन्यकामकरे शरैः ॥ २४॥\n\nशेषाः स्वमानगुणिताः कर्किचापघटीभुषाः ।\nएते राशिगुणाः प्रोक्ताः पृथग्ग्रहगुणाः पृथक् ॥ २५॥\n\nजीवारशुक्रसौम्यानां दशवसुमप्तेन्द्रियैः क्रमाद्गुणिता ।\nबुधसंख्या शेषाणां राशिगुणाद्ग्रहगुणः पृथक्कार्यः ॥ २६॥\n\nएवं गुनित्वा संयोज्य सप्तभिर्गुणयेत्पुनः ।\nसप्तविंशहृतालब्धवर्षाण्यत्र भवन्ति हि ॥ २७॥\n\nद्वादशाद्गुणयेल्लब्धा मासाहर्घतिकाः क्रमात् ।\nसप्तविंशति वर्शाणि मण्डलं शोधयेत्पुनः ॥ २८॥\n\nअन्योऽन्यमर्द्धहरणं ग्रहयुक्ते तु कारयेत् ।\nनीचेऽर्द्धमस्तगेऽप्यर्द्धहरणं तेषु कारयेत् ॥ २९॥\n\nशत्रुक्षेत्रे त्रिभागोनं दृश्यार्द्धहरणं तथा ।\nत्र्यंशोनहरणं भङ्गे सूर्येन्द्वोः पातसंश्रयात् ॥ ३०॥\n\nबहुत्वे हरणे प्राप्ते कारयेद्वलवत्तरम् ।\nपश्चात्तान् सकलान् कृत्वा वराङ्गेण विवर्द्धयेत् ॥ ३१॥\n\nमातङ्गलब्धं शुद्धायुर्भवतीति न संशयः ।\nपूर्ववद्दिनमासाब्दान् कृत्वा तस्य दशा भवेत् ॥ ३२॥\n\nएवं ग्रहानां सर्वेषं दशां कुर्यात् पृथक् पृथक् ।\nअष्टवर्गदशामार्गः सर्वेषामुत्तमोत्तमः ॥ ३३॥\n\nबलो बलिष्तो लवणागमोसुरो\nरागी मुररिः शिखरीन्द्रगाथया\nभौमो गणेन्द्रो लघुभावतासुरो\nगोकर्णरक्ता तु पुरणर्मथिली ॥ ३४॥\n\nरुद्रः परं गह्वरंभैरवस्थली\nरागी वली भास्वरगीर्भगाचलाः ।\nगिरौ विवस्वान्बलवद्विवक्षया\nशुली मम प्रीतिकरोऽत्र तीर्थकृत् ॥ ३५॥\n\nसर्वकर्मफलोपेतमष्टवर्गकमुच्यते ।\nअन्यथा बलविज्ञानं दुर्ज्ञेयं गुणदोषजम् ॥ ३६॥\n\nत्रिंशाधिकफला ये स्यू राशयस्ते शुभप्रदाः ।\nपञ्चविंशात्परं मध्यं कष्टं तस्मादधः फलम् ॥ ३७॥\n\nमध्यात्फलाधिकं लाभे लाभात् क्षीणतरे व्यये ।\nयस्य व्ययाधिके लग्ने भोगवानर्थवान् भवेत् ॥ ३८॥\n\nमूर्त्यादि व्ययभावान्तं दृष्ट्वा भावफलानि वै ।\nअधिके शोभनं विद्याद्धीने दोषं विनिर्दिशेत् ॥ ३९॥\n\nषष्ठाष्ठमव्ययांस्त्यक्त्वा शेषेष्वेव परकल्पयेत् ।\nश्रेष्ठराशिषु सर्वाणि शुभकार्याणि कारयेत् ॥ ४०॥\n\nलग्नात्प्रभृति मन्दान्तमेकीकृत्य फलानि वै ।\nसप्तभिर्गुणयेत्पश्चात्सप्तविंशहृतात्फलम् ॥ ४१॥\n\nतत्समानगते वर्षे दुःखं वा रोगमाप्नुयात् ।\nएवं मन्दानि लग्नान्तं भौमराह्वोस्तथा फलम् ॥ ४२॥\n\nशुभग्रहाणां संयोगसमानाब्दे शुभं भवेत् ।\nपुत्रवित्तसुखादीनि लभते नात्र संशयः ॥ ४३॥\n\nसंग्रहेण मया प्रोक्तमष्टवर्गफलं त्विह ।\nतज्ज्ञैर्विस्तरतः प्रोक्तमन्यत्र पटुबुद्धिभिः ॥ ४४॥\n\nपंचविंशोऽध्यायः\n\n             गुलिकादि उपग्रह\nनमामि मान्दिं यमकण्टकाख्य-\nमर्द्धप्रहारं भुवि कालसंज्ञम् ।\nधूमव्यतीपातपरिध्यभिख्यान्-\nउपग्रहानिन्द्रधनुश्च केतून् ॥ १॥\n\nचरं रुद्रदास्यं घटं नित्यतानं\nखनिर्मान्दनाढ्यः कार्यौ\nअहर्मानवृद्धिक्षयौ तत्र कार्यौ\nनिशायां तु वारेश्चरात्पञ्चमाद्याः ॥ २॥\n\nदिव्या घटी नित्यतनुः खनीनां\nचन्द्रे रुरुः स्याद्यमकण्टकस्य ।\nअर्द्धप्रहारस्य भटो नटेन\nस्तनौ खनी चन्द्रखरौ जयज्ञः ॥ ३॥\n\nकालस्य फेनं तनुरुद्रदिव्यं\nवन्द्यो नटस्तैरनुसूर्यवारात्\nएषां समं मान्दिवदेव तत्त\nन्नाड्या स्फुट लग्नवदत्र साध्यम् ॥ ४॥\n\nधूमो वेदगृहैस्त्रयोदशभिरप्यंशैः समेते रवौ\nस्यात्तस्मिन् व्यतिपातको विगलिते चक्रादथास्मि न्युते ।\nषड्भिभैः परिवेश इन्द्रधनुरित्यस्मिंश्च्युते मण्डला-\nदत्यष्टयंशयुतेऽत्र केतुरथ तत्रैकर्क्षयुक्तो रविः ॥ ५॥\n\nभावाध्याये पूर्वमेव मया प्रोक्तं समुच्चयम् ।\nमुक्तानां यत्तदेवात्र वाच्यं भावफलं दृढम् ॥ ६॥\n\nतथापि गुलिकादिनां विशेषोऽत्र निगद्यते ।\nपूर्वाचार्यैयर्दाख्यातं तत्संगृह्य मयोदितम् ॥ ७॥\n\nचोरः क्रूरो विनयरहितो वेदशास्त्रार्थहीनो\nनातिस्थूलो नयनविकृतो नातिधीर्नार्तिपुत्रः ।\nनाल्पाहारी सुखविरहितो लम्पटो नातिजीवी\nशूरो न स्यादपि जडमतिः कोपनो मान्दिलग्ने ॥ ८॥\n\nन चाटुवाक्यं कलहायमानो\nन वित्तधान्यं परदेशवासी ।\nन वाङ्न सूक्ष्मार्थविवादवाक्यो\nदिनेशपौत्रे धनराशिसंस्थे ॥ ९॥\n\nविरहगर्वमदादिगुणैर्युतः\nप्रचुरकोपधनार्जनसंभ्रमः ।\nविंगतशोकभयश्च विसोदरः\nसहजधामनि मन्दयुतो यदा ॥ १०॥\n\nसुहृदि शनिसुते स्याद्बन्धुयानार्थहीन-\nश्चलमतिरवबुद्धिस्त्वल्पजीवी च पुत्रे ।\nबहुरिपुगणहन्ता भूतविद्याविनोदी\nरिपुगतगुलिके सच्छेष्ठपुत्रः सशूरः ॥ ११॥\n\nकलत्रसंस्थे गुलिके कलही वहुभार्यकः ।\nलोकद्वेषी कृतघ्नश्च स्वल्पज्ञः स्वल्पकोपनः ॥ १२॥\n\nविकलनयनवक्त्रो ह्वस्वदेहोऽष्टमस्थे\nगुरुसुतवियुतोऽभूद्धर्मसंस्थेऽर्कपौत्रे\nन शुभफलदकर्मा कर्मसंस्थे विदानः\nसुखसुतमतितेजः कान्तिमांल्लाभसंस्थे ॥ १३॥\n\nविषयविरहितो दीनो बहुव्ययः स्याव्द्यये गुलिकसंस्थे ।\nगुलिकत्रिकोणभे वा जन्म क्रूयान्नवंशे वा ॥ १४॥\n\nरवियुक्ते पितृहन्ता मातृक्लेशी निशापसंयुक्ते ।\nभ्रातृवियोगः सकुजे बुधयुक्ते मन्दजे च सोन्मादी ॥ १५॥\n\nगुरुयुक्ते पाषण्डी शुक्रयुते नीचकामिनीसङ्गः ।\nशनियुक्ते शनिपुत्रे कुष्ठव्यार्ध्यदिंतश्च सोऽपल्पायुः ॥ १६॥\n\nविषरोगी राहुयुते शिखियुक्ते वह्निपीदितो मान्दौ ।\nगुलिकस्त्याज्ययुतश्वेत्तस्मिञ्जातो नृपोऽपि भिक्षाशी ॥ १७॥\n\nगुलिकस्य तु संयोगे दोषान्सर्वत्र निर्दिशेत् ।\nयमकण्टकसंयोगे सर्वत्र कथयेच्छभम् ॥ १८॥\n\nदोशप्रदाने गुलिको बलीयान्\nशुभप्रदाने यमकण्टकः स्यात् ।\nअन्ये च सर्वे व्यसनप्रदाने\nमान्द्युक्तवीर्यर्द्धिबलान्विताः स्युः ॥ १९॥\n\nशनिवद्गुलिके प्रोक्तं गुरुवद्यमकण्टके ।\nअर्धप्रहारे बुधवत्फलं काले तु राहुवत् ॥ २०॥\n\nकालस्तु राहुर्गुलिकस्तु मृत्यु-\nर्जीवातुकः स्याद्यमकण्टकोऽपि ।\nअर्द्धप्रहारः शुभदः शुभाङ्क-\nयुक्तोऽन्यथा चेदशुभं विदध्यात् ॥ २१॥\n\nआत्मादयोऽधिपैर्युक्ता धुंआदिग्रहसंयुत्तः\nते भावा नाशतां यान्ति वदतीति पराशरः ॥ २२॥\n\nधूमे सन्ततमुष्णं स्यादग्निभीतिर्मनोव्यथा ।\nव्यतीपाते मृगभयं चतुष्पान्मरणं तु वा ॥ २३॥\n\nपरिवेषे जले भीरुर्जलरोगश्च बन्धनम् ।\nइन्द्रचापे शिलाघातः क्षतं शस्त्रैरपि च्युतिः ॥ २४॥\n\nकेतौ पतनघाताद्यं कार्यनाशोऽशनेर्भयम् ।\nएते यद्भावसहितास्तद्दशायां फलं वदेत् ॥ २५॥\n\nअल्पायुः कुमुखः पराक्रमगुणो दुःखी च नष्टात्मजः\nप्रत्यर्थिक्षुभितो विशीर्णमदनो दुर्मर्गिमृत्युं गतम् ।\nधर्मादिप्रतिक्रूलताटनरुचिलार्भान्वितो दोषवा-\nनित्येवं क्रमशो विलग्नभवनात्केतोः फलं कीर्तयेत् ॥ २६॥\n\nअप्रकाशाः सचरन्ति धूमाद्याः पंच खेचराः ।\nक्वचित्कदाचिद्दृश्यन्ते लोकोपद्रवहेतवे ॥ २७॥\n\nधूमस्तु धूमपटलः पुच्छर्क्षमिति केचन ।\nउल्कापातो व्यतीपातः परिवेषस्तु दृश्यते ॥ २८॥\n\nलोके प्रसिद्धं यद्दृष्टं सदेवेन्द्रधनुः स्मृतम् ।\nकेतुश्च धूमकेतुः स्याल्लोकोपद्रवकारकः ॥ २९॥\n\nगुलिकभवननाथे केन्द्रगे वा त्रिकोणे\nबलिनि निजगृहस्थे स्वोच्चमित्रस्थिते वा ।\nरथगजतुरगाणां नायको मारतुल्यो\nमहितपृथुयशास्स्यान्मेदिनीमङ्डलेन्द्रः ॥ ३०॥\n\nषड्विंशोऽध्यायः\n\n             गोचरफल\nसर्वेषु लग्नेष्वपि सत्सु चन्द्र-\nलग्नं प्रधानं खलु गोचरेषु ।\nतस्मात्तदृक्षादपि वर्तमान्-\nग्रहेन्द्रचारैः कथयेत्फलानि ॥ १॥\n\nसूर्यः षट्त्रिदशस्थितस्त्रिदशषट्सप्ताद्यगश्चन्द्रमाः\nजीवस्त्वस्ततपोद्विपंचमगतो वक्रार्कजौ षट्त्रिगौ ।\nसौम्यः षट्स्वचतुर्दशाष्टमगतः सर्वेऽप्युपान्तस्थिताः\nशुक्रः खास्तरिपून्विहाय शुभदस्तिग्मांशुवद्भोगिनौ ॥ २॥\n\nलाभविक्रमखशत्रषु स्थितः\nशोभनो निगदितो दिवाकरः ।\nखेचरैः सुततपोजलान्त्यगैः\nव्यार्किभिर्यदि न विद्ध्यते तदा ॥ ३॥\n\nद्यूनजन्मरिपुलाभखत्रिगः\nचन्द्रमाः शुभफलप्रदः सदा ।\nस्वात्मजान्त्यमृतिबन्धुधर्मगै\nविध्द्यते न विबुधैर्यदि ग्रहैह् ॥ ४॥\n\nविक्रमायरिपुगः कुजः शुभः\nस्यात्तदान्त्यसुतधर्मगैः खगैः ।\nचेन्न विद्ध इनसूनुरप्यसौ\nकिन्तु धर्मधृणना न विध्द्यते ॥ ५॥\n\nस्वाम्बुशत्रुमृतिखायगः शुभो\nज्ञस्तदा न खलु विध्द्यते सदा ।\nस्वाल्मजत्रितप आद्यनैधन\nप्राप्तिगैविबुधुभिर्यदि ग्रहैः ॥ ६॥\n\nस्वायधर्मतनयास्तसंस्थितो नाकनायकपुरोहितः शुभः ।\nरिःफरन्ध्रखजलत्रिगैर्यदा विध्द्यते गगनचारिभिर्न हि ॥ ७॥\n\nआसुताष्टमतपोव्ययायगो विद्ध आस्फुजिदशोभनः स्मृतः ।\nनैधनास्ततनुकर्मधर्मधीलाभवरिसहजस्थखेचरैः ॥ ८॥\n\nजन्मन्यायासदाता क्षपयति विभवान् क्रोधरोगाध्वदाता\nवित्तभ्रंशं द्वितीये दिशति न सुखदो पञ्चनामाग्रहं च ।\nस्थानप्राप्तिं तृतीये धननिचयमुदाकल्यकृच्चारिहन्ता\nरोगाण् दत्ते चतुर्थे जनयति च मुहुः स्रग्धराभोगविघ्नम् ॥ ९॥\n\nवित्तक्षोभं सुतस्थो वितरति बहुशो रोगमोहादिदाता\nषष्ठेऽर्को हन्ति रोगान् क्षपयति च रिपूञ्छोकमोहान्प्रमाष्टिम् ।\nआध्वानं सप्तमस्थो जठरगुदभयं दैन्यभावं च तस्मै\nरुक्त्रासावष्टमस्थः कलयति कलहं राजभीतिं च तापम् ॥ १०॥\n\nआपद्दैन्यं तपसि विरहं चित्तचेष्टानिरोधं\nप्राप्तोन्युग्रां दशमगृहगे कर्मसिद्धिं दिनेशे ।\nस्थानं मानं विभवमपि चैकादशे रोगनाशं\nक्लेशं वित्तक्षयमपि सुहृद्वैरमन्त्ये ज्वरं च ॥ ११॥\n\nक्रमेण भाग्योदयमर्थहातिं जयं श्लोकमरोगतां च ।\nसुखान्यनिष्टं गदमिष्टसिद्धिं मोदं व्ययं च प्रददाति चन्द्रः ॥ १२॥\n\nअन्तः शोकं स्वजनविरहं रक्तपित्तोष्णरोगं\nलग्ने वित्ते भयमपि गिरां दोषमर्थक्षयं च ।\nधैरे भौमो जनयति जयं स्वर्णभूषंप्रमोदं\nस्थानभ्रंशं रुजमुदरजां बन्धुदुःखं चतुर्थे ॥ १३॥\n\nज्वरमनुचितचिन्तां पुत्रहेतुव्यथां वा\nकलयति कलहंस्वैः पञ्चमे भूमिपुत्रः ।\nरिपुकलहनिवृत्तिं रोगशान्तिं च षष्ठे\nविजयमथ धनाप्तिं सर्वकार्यानुकूल्यम् ॥ १४॥\n\nकलत्रकलहाक्षिरुग्जठररोगकृत्सप्तमे\nज्वरक्षतजरूक्षितो विगतवित्तमानोऽष्टमे ।\nकुजे नवमसंस्थिते परिभवोऽर्थनाशादिभि-\nविलम्बितगतिर्भवत्यबलदेहधातुक्षयैः ॥ १५॥\n\nदुश्चेष्टा वा कर्मविघ्नः श्रमः खे\nद्रव्यारोग्यक्षेत्रवृद्धिश्च लाभे ।\nभौमः खेटो गोचरे द्वादशस्थो\nद्रव्यच्छेदस्ताप उष्णामयाद्यैः ॥ १६॥\n\nवित्तक्षयं श्रियमरातिभयं धनाप्तिं\nभार्याप्तनूजकलहं यिजयं विरोधम् ।\nपुत्रार्थलाभमथ विघ्नमशेषसौख्यं\nपुष्टिं पराभवभयं प्रकरोति चान्द्रिः ॥ १७॥\n\nजीवे जन्मनि देशनिर्गमनमप्यर्थच्युतिं शत्रुतां\nप्राप्नोति द्रविणं कुटुम्बसुखमप्यर्थे स्ववाचां फलम् ।\nदुश्चिक्ये स्थितिनाशमिष्टवियुतिं कार्यान्तरायं रुजं\nदुःखैर्बन्धुजनोद्भवैश्च हिबुके दैन्यं चतुष्पाद्भयम् ॥ १८॥\n\nपुत्रोत्पत्तिमुपैति सज्जनयुतिं राजामुकूल्यं सुते\nषष्ठे मन्त्रिणि पीडयन्ति रिपवः स्वज्ञातयो व्याधयः ।\nयात्रां शोभनहेतवे वनितया सौख्यं सुताप्तिं स्मरे\nमार्गक्लेशमरिष्टमष्टमगते नष्टं धनैः कष्टताम् ॥ १९॥\n\nभाग्ये जीवे सर्वसौभाग्यसिद्धिः\nकर्मण्यर्थास्थनपुत्रादिपिडा\nलाभे पुत्रस्थानमानदिलाभो\nरिःफे दुःखं साध्वसं द्रव्यहेतोः ॥ २०॥\n\nअखिलविषयभोगं वित्तसिद्धिं विभूतिं\nसुखसुहृदभिवृद्धिं पुत्रलब्धिं विपत्तिम् ।\nदिशति युवतिपीडां सम्पदं वा सुखाप्तिं\nकलहमभयमर्थप्राप्तिमिन्द्रारिमन्त्री ॥ २१॥\n\nरोगाशौचक्रियाप्तिं धनसुतविहतिं स्थानभृत्यार्थलाभं\nस्त्रीबन्ध्वर्थप्रणाशं द्रविणसुतमतिप्रच्युतिं सर्वसौख्यम् ।\nस्त्रीरोगाध्वावभीतिं स्वसुतपशुसुहृद्बित्तनाशामयातिं\nजन्मादेरष्टमान्तं दिशति पदवशेनार्कसूनुः क्रमेण ॥ २२॥\n\nदारिध्रं धर्मविघ्नं पितृसमविलयं नित्यदुःखं शुभस्थे\nदुर्व्यापारप्रवृत्तिं कलयति दशमे मानभङ्गं रुजं वा ।\nसौख्यान्येकादशस्थो बहुविधविभवप्राप्तिमुत्कृष्टकीर्तिं\nविश्रान्ति व्यर्थकार्याद्विसुहृतिमरिभिः स्त्रीसुतव्याधिमन्त्ये ॥ २३॥\n\nदेहक्षयं वित्तविनाशसौख्ये\nदुःखार्थनाशौ सुखनाशमृत्यून् ।\nहानिं च लाभं सुभगं व्ययं च\nकुर्यत्तमो जन्मगृहात्क्रमेण ॥ २४॥\n\nक्षितितनयपतङ्गौ राशिपूर्वत्रिभागे\nसुरपतिगुरुशुक्रौ राशिमध्यत्रिभागे।\nतुहिनकिरणमन्दौ राशिपाश्चात्यभागे\nशशितनयभुजङ्गौ पाकदौ सार्वकालम् ॥ २५॥\n\nनक्षत्रगोचरम्\nरेखाह् सप्तसमालिखेदुपरिगास्तिर्यक्तथैव क्रमा-\nदीशादग्निभमादितोऽपि गणयेदादित्यभस्यावधि ।\nवेधा जन्मादिने मृतिर्भयमथाधानाख्यनक्षत्रके\nकर्मण्यर्थविनाशं खलु रविर्दद्यात्सपापो मृतिम् ॥ २६॥\n\nएवं विद्धे खचरैः क्रररन्यैर्मरणम् ।\nसौम्यैर्विद्धे न मृतिविद्यादेवं सकलम् ॥ २७॥\n\nआधनकर्मर्क्षविपन्निजर्क्षे\nवैनाशिके प्रत्यरभे वधाख्ये\nपापग्रहो मृत्युभयं विदध्या\nद्वेधेतथा कार्यहरः शुभाख्ये ॥ २८॥\n\nआदित्यसङ्क्रान्तिदिने ग्रहाणं\nप्रवेशने वा ग्रहणे च युद्धे ।\nउल्कानिपाते च तथाद्भुते च\nजन्मत्रयं स्यान्मरणादिदुःखम् ॥ २९॥\n\nअसत्फलः सौम्यनिरीक्षितो यः\nशुभप्रदश्चाप्यशुभेक्षितश्च ।\nद्वौ निष्फलौ द्वावपि खेचरेन्द्रौ\nयः शत्रुणा स्वेन विलोकितश्च ॥ ३०॥\n\nअनिष्टभावस्थितखेचरेन्द्रः\nस्वोच्चस्वगेहोपगतो यदि स्यात् ।\nन दोषकृच्चोत्तमभावगश्चेत्\nपूर्णं फलं यच्छति गोचरेषु ॥ ३१॥\n\nग्रहेश्वरारुते शुभगोचरस्था\nनीचारिमौढ्यं समुपाश्रिताश्रेत् ।\nते निष्फलाः किन्त्वशुभाङ्कसंस्थाः\nकष्टं फलं संविदधत्यनल्पम् ॥ ३२॥\n\nद्वादशाष्टमजन्मस्थाः शन्यर्काङ्गारका गुरुः ।\nकुर्वन्ति प्राणसन्देहं स्थानभ्रंशं धनक्षयम् ॥ ३३॥\n\nचद्राष्टमे च धरणीतनयः कलत्रे\nराहुः शुभे कविररौ च गुरुस्तृतीये ।\nअर्कः सुतेऽर्किरुदये च बुधश्चतुर्थे\nमानार्थहानिमरणानि वदेद्विशेषात् ॥ ३४॥\n\nअङ्गग्रहाः\nवक्त्रे क्ष्मा मूर्घ्नि चत्वार्युरसि च चतुरः सव्यहस्ते चतुष्कं\nपादे षड्वामहस्ते चतुरथ नयने द्वौ च गुह्ये द्वयं च ।\nभानुर्नाशं विभुतिं विजयमथ धनं निर्धनं देहपीडां\nलाभं मृत्युं च चक्रे जनयति विविधान् जन्मभाद्देहसंस्थः ॥ ३५॥\n\nशीतांशोर्वदने द्वयोरतिभयं क्षेमंशिरस्यम्बुधौ\nपृष्ठे शत्रुजयं द्वयोर्नयनयोर्नेत्रे धनं जन्मभात् ।\nपञ्चस्वात्मसुखं हृदि त्रिषु करे वामे विरोधं क्रमात्\nपादौ षट्सु विदेशतां जनयति त्रिष्वर्थलाभं करे ॥ ३६॥\n\nवक्त्रे द्वे मरणं करोत्यवनिजः षट् पादयोविग्रहं\nक्रोडे त्रीणि जयं चतुर्विधनतां वामे करे मस्तके ।\nद्वे लाभं चतुराननेऽधिकभयं क्षेमंकरे दक्षिणे\nवार्द्धिर्द्वे नयने विदेशगमनं चक्रे स्वजन्मर्क्षतः ॥ ३७॥\n\nमूघ्निं त्रीणि मुखे त्रयं च करयोः षट् पञ्च कुक्षौ तथा\nलिङ्गे द्वे द्विचतुष्टयं चरणयोः प्राप्तेऽमरेन्द्राचिंतः ।\nशोकं लाभमनर्थमर्थनिचयं नाशं प्रतिष्ठां तथा\nदद्यादात्मदिनात्तथैव भृगुजस्तद्वद्बुधोऽपि क्रमात् ॥ ३८॥\n\nभूवेदवह्निगुणवेदशराग्नेत्र-\nदस्त्रं च वक्त्रकरपादपदेषु हस्ते ।\nकुक्षौ च मूर्घ्नि नयनद्वयपृष्ठोभागे\nन्यस्य क्रमेण शनिसंयुतभान्निजर्क्षात् ॥ ३९॥\n\nदुःखं च सौख्यं गमनं च नाशं\nलाभं स्वभोगं सुखसौख्यमृत्यून् ।\nवक्त्रक्रमादाह फलानि मन्द-\nस्यैवं तमःखेचरयोर्वदन्तु ॥ ४०॥\n\nयत्राष्टवर्गेऽधिकबिन्दवः स्यु-\nस्तत्र स्थितो गोचरतो ग्रहेन्द्रः ।\nतद्वत्फलं प्राह शुभं व्ययारि-\nरन्ध्रस्थितो वाऽपि शुभं विद्धत्ते ॥ ४१॥\n\nरवेद्वदिशनक्षत्रं भूसुतस्य तृतीयकम् ।\nगुरोः षट्तारकं चैव शनेरष्टमतारकम् ॥ ४२॥\n\nएतेषां च पुरोलत्ता पृष्ठोलत्तः प्रकीर्त्तिताः ।\nशुक्रस्य पञ्चमं तारं चन्द्रजस्य तु सप्तमम् ॥ ४३॥\n\nराहोस्तु नवम चैव द्वाविंशं भं हिमद्युतेः ।\nग्रहस्थितर्क्षाद्गणयेल्लत्तायां जन्मभे व्यथा ॥ ४४॥\n\nरवेः सर्वार्थहानिः स्यात्तमसोर्दुःखमुच्यते ।\nमरणं जीवलत्तायां बन्धुनाशो भयावहः ॥ ४५॥\n\nशुक्रस्य कलहो भ्रंश अनर्थः शशिजस्य तु ।\nचन्द्रस्य तु महाहानिर्लत्तामात्रफलं भवेत् ॥ ४६॥\n\nसर्वत्र लत्तासाङ्कर्ये द्विगुणत्रिगुणादिकम् ।\nवदेद्दोषफलं नॄणां ग्रहाल्लत्ताधिकक्रमात् ॥ ४७॥\n\nसर्वतो भद्र चक्रोक्त शुभवेधाः शुभावहाः ।\nपापवेधा दुःखतरा गोचरेताश्च चित्तयेत् ॥ ४८॥\n\nसप्तविंशोऽध्यायः\n\n             प्रव्रज्या योग\nग्रहैश्चतुर्भिः सहिते खनोथे\nत्रिकोणगैः केन्द्रगतैस्तु मुक्तः ।\nलग्ने गृहान्ते सति सौम्यभागे\nकेन्द्रे गुरौ कोणगते च मुक्तः ॥ १॥\n\nएकर्क्षसंस्थैश्चतुरादिकैस्तु\nग्रहैर्वदेत्तत्र बलान्वितेन ।\nप्रव्रज्यकां तत्र वदन्ति केचित्\nकर्मेशतुल्यां सहिते खनाथे ॥ २॥\n\nशशी दृगाणे रविजस्य संस्थितः\nकुजार्किदृष्टः प्रकरोति तापसम् ।\nकुजांशके वा रविजेन दृष्तो\nनवांशतुल्यां कथयन्ति तां पुनः ॥ ३॥\n\nजन्माधिपः सूर्यसुतेन दृष्टः\nशेषैरदृष्तः पुरुषस्य सूतौ ।\nआत्मीयदीक्षां कुरुते ह्यवश्यं\nपूर्वोक्तमत्रापि विचारणीयम् ॥ ४॥\n\nयोगीशं दीक्षित वा कलयति तरणिस्तीर्थपान्थं हिमांशु-\nर्दुर्मन्त्रज्ञं च बौधाश्र्यमवनीसुतो ज्ञो मतान्यप्रविष्टम् ।\nवेदान्तज्ञानिनं वा यतिवरममरेड्यो भृगुलिङ्गवृत्त\nव्रात्य शैलूषवृत्तिं शनिरिह पतितं वाऽथ पाषण्डिनं वा ॥ ५॥\n\nअतिशयबलयुक्तः शीतगुः शुक्लपक्षे\nबलविरहितमेन प्रेक्षते लग्ननाथः ।\nयदि भवति तपस्वी दुःखितः शोकतप्तो\nधनजनपरिहीनः कृच्छ्रलब्धान्नपानः ॥ ६॥\n\nप्रकथितमुनियोगे राजयोगो यदि स्या-\nदशुभफलविपाकं सर्वमुन्मूल्य पश्चात् ।\nजनयति पृथिवीशं दीक्षितं साधुशीलं\nप्रणतनृपहिरोभिः स्पृष्टपादाब्जयुग्मम् ॥ ७॥\n\nचत्वारो द्युचराः खनाथसहिताः केन्द्रे त्रिकोणेऽथवा\nसुस्थाने बलिनस्त्रयो यदि तदा सन्याससिद्धिर्भवेत्\nसब्द्बाहुल्यवशाच्च तत्र सुशुभस्थानस्थितैस्तैर्वदेत्\nप्रव्रज्यां महितां सताम्भिमतां चेदन्यथा निन्दिताम् ॥ ८॥\n\nअष्टाविंशोऽध्यायः\n\n             उपसंहाराध्याय\nसंज्ञाध्यायः कारको वर्गसंज्ञो\nवीर्याध्यायः कर्मजिवाऽथ योगः ।\nयोगो राज्ञां राशिशीलो ग्रहाणां\nमेषादिनां लग्नसम्प्राप्तशीलः ॥ १॥\n\nभार्याभावो जातक कमिनीना\nसूनुर्बालारिष्टयोगोऽथ रोगः ।\nभावस्तस्माद्द्वादशावाप्तभावा\nनिर्याणं स्याद् द्विग्रहाद्याश्च तस्मात् ॥ २॥\n\nसूर्यादीनां यत्फलं तदृशाप्तं\nभावादीनामीश्वराङ्का दशा च ।\nसूर्यादीनामन्तराख्या दशाऽथ\nसव्यासव्या कालचक्रोऽष्टवर्गः ॥ ३॥\n\nहोरासारावाप्तयद्यष्टवर्गो\nमान्द्यध्यायो गोचर स्यात्प्रव्रज्यः ।\nअध्यायानां विंशतिः सप्तयुक्तान्\nजन्मन्येतद्गोलजं संवदामि ॥ ४॥\n\nश्रीशालिवाटिजातेन मया मन्त्रेश्वरेण वै ।\nदैवज्ञेन द्विजाग्रेण सतां ज्योतिर्विदां मुदे ॥ ५॥\n\nसुकुन्तलाम्बां सम्पूज्य सर्वभीष्टप्रदायिनीम् ।\nतत्कटाक्षविशेषेण कृता या फलदीपिका ॥ ६॥"
    }
]