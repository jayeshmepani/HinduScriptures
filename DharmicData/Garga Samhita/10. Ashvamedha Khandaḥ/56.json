[
    {
        "text": "अध्यायः ५६\n\n\n\nगर्ग उवाच ।। \n\nउग्रसेनस्य यज्ञे वै हयमेधे महात्मनः ।। \n\nतस्यासन्परिचर्यायां बांधवा प्रेमबंधनाः ।। १ ।। \n\nततश्चकार यदुराण् ना- नाकर्मसुबांधवान् ।। \n\nभीमं महानसाध्यक्षं धर्मं धर्मस्य पालने ।। २ ।। \n\nशुश्रूषणे सतां जिष्णुं नकुलं द्रव्यसाधने ।। \n\nपूजने सहदेवं च धनाध्यक्षं सुयोधनम् ।। ३ ।। \n\nदाने च दानिनं कर्णं द्रौपदीं परिवेषणे ।। \n\nरक्षायां कृष्णपुत्रान्वै ह्यष्टादशमहारथान् ।।४।। \n\nयुयुधानं विकर्णं च हृदीकं विदुरं तथा ।। \n\nअक्रूरमुद्धवं चैव नानाकर्मसु भूपतिः ।। ५ \n\nकृत्वा प्रत्याह श्रीकृष्णं देव्त्वं किं करिष्यसि ।। \n\nश्रुत्वा कृष्ण उवाचाथ बाह्मणानां करोम्यहम् ।। ६ ।।\n\nपादप्रक्षालनं राजन्निंद्रप्रस्थे कृतं मया ।। \n\nइति श्रुत्वा च ब्रह्माद्या जहसुर्भूजनास्तथा ।। ७ ।। \n\nगर्ग उवाच ।। \n\nइत्युक्त्वा भगवान्साक्षादृषीणां च तपस्विनाम् ।। \n\nपादप्रक्षालनं कृत्वा स्थापयामास तान्नृप ।।८।। \n\nआसनेषूपविष्टास्ते वासांसि परिधाय च ।। \n\nतिलकैर्द्वादशैर्युक्ता दिव्याभरणभूषिताः।।९।। \n\nनानामतानां मालाभिर्युक्ताः कर्पूरवीटकान् ।। \n\nभुक्त्वा ते रेजिरे यज्ञे देवा इव महीसुराः।।१०.५६.१०।। \n\nततोर्थिनो भिक्षवश्च विरक्ताश्च बुभुक्षिताः।। \n\nकुर्वंति याचनां सर्वे दूरदेशात्समागताः ।। ११ ।। \n\nददस्वान्नं ददस्वान्नं ददस्वान्नं नरेश्वर ।। \n\nउपानहश्च पात्राणि वस्त्राणि कंबलानि च।।१२।। \n\nउग्रसेनस्य यज्ञे वै मुनि- वृंदैर्नृपैर्वृते ।। \n\nतेषां तां करुणां वाचं निशम्य यदुसत्तमः ।। १३ ।। \n\nसुवर्णं रजतं चैव वस्त्राणि भाजनानि च ।। \n\nगजाश्वरथगोछत्र शिबिकादीनि हर्षितः ।।१४।। \n\nयेषांयेषां प्रियं यद्वै तेभ्यस्तेभ्यो ददौ नृपः ।। \n\nउग्रसेनः कृतस्नानः क्रतुकर्मणि दीक्षितः ।।१५।। \n\nअसिपत्रव्रतधरो रुचिमत्या बभौ ततः ।। \n\nविप्रा विंशतिसाहस्रा वेदशास्त्रविशारदाः ।। १६ ।। \n\nव्यासगर्गादयश्चैव कारयंति क्रतूत्तमम् ।। \n\nहस्तिशुण्डासमाधारा ह्यग्निकुंडे पपात ह ।।१७।। \n\nघृतस्य च नृपश्रेष्ठ मुनिभिर्ब्रह्मवादिभिः।। \n\nतद्यज्ञे कृष्णकृपया ह्यनलो जीर्णतां ययौ।।१८।।\n\nततः प्रोवाच वह्निस्तु सर्वेषां शृण्वतां नृपम् ।। \n\nप्रसन्नोहं प्रसन्नोहं पशुं मम प्र- यच्छ वै ।। १९ ।। \n\nनिशम्य चाग्नेर्वचनं सभायां श्रीयादवेन्द्रो मुनिभिः समं च ।। \n\nबद्धं तुरंगं तपनीय यूपे हिरण्यदाम्ना च तमाह भूपः ।। १०.५६.२० ।।\n\nउग्रसेन उवाच ।। \n\nअग्नेर्वाक्यं शृणु हय शुद्धं त्वां च पशुं क्रतोः ।। \n\nभक्षयिष्यति वह्निस्तु घृतैस्तृप्तोपि चाध्वरे ।। २१ ।। \n\nनृपस्य वचनं श्रुत्वा श्याम- कर्णस्तुरंगमः ।। \n\nकृष्णं विलोकयन्प्रीतो कंपयामास स्वाननम् ।।२२।। \n\nततो हयमतं ज्ञात्वा वेदव्यासः समं मया ।। \n\nमण्डपे मुनिभिर्युक्ते श्रीकृष्णाद्यैर्नृ- पैर्वृते ।। २३ ।। \n\nब्राह्मणैः क्षत्रियै वैश्यैः शूद्रैर्यज्ञदिदृक्षुभिः ।। \n\nस्त्रीभिर्युते प्रलंबघ्नं प्राह द्वैपायनो मुनिः ।। २४ ।। \n\nव्यास उवाच ।। \n\nउत्तिष्ट बलभद्र त्वं करवालं प्रगृह्य च ।। \n\nछिंधिकं वाजिनश्चाग्नेः प्रीतये ह्यधुना त्वरम् ।।२५।। \n\nनिहते तुरगे राम हवने च कृते सति ।। \n\nयज्ञावतारः कृष्णस्तु प्रसन्नो भवति क्रतौ ।। २६ ।।\n\nगर्ग उवाच ।। \n\nएवं व्यासवचः श्रुत्वा बलः खड्गेन सत्वरम् ।। \n\nशिरो हयस्य चिच्छेद तच्छिरो गगनं ययौ ।। २७ ।। \n\nगत्वार्द्धं नृपशार्दूल लीनं तद्रविमंडले ।। \n\nदेव दैत्य नराः सर्वे तद्दृष्ट्वा विस्मयं गताः।।२८।। \n\nहयस्य हृदये शूलं निजघान हसन्हरिः ।। \n\nमकरंदसमाधारा राजँस्तत्र विनिर्गता ।।२९।। \n\nततश्च निर्गता ज्योतिस्तुरगस्य कलेवरात् ।। \n\nपश्यतां चैव सर्वेषां विवेश मधुसूदने ।।१०.५६.३० ।। \n\nपश्चाद्भूत्वा च कर्पूर शरीरं पतितं पशोः ।। \n\nगात्रा च्युतायथा राजन्विभूतिः शंकरस्य च ।। ३१ ।। \n\nदृष्ट्वा च कर्पूरसमूहमद्भुतं सभां सुगंधेन वृतां च द्वारकाम् ।। \n\nव्यासादयस्ते मुनयः प्रहर्षिता ऊचुर्नृपं वै क्रतुकर्मणिस्थितम् ।।३२।। \n\nदिष्ट्या ते नृपशार्दूल सफलोभूत्क्रतूत्तमः ।। \n\nकर्पूरेणापि हवनं करिष्यामश्च त्वं कुरु। ।। ३३ ।।\n\nइत्युक्त्वा ऋत्विजः सर्वे यज्ञकुंडे च तत्क्षणात् ।। \n\nघनसारं हि जुहुवुः पूर्वं यज्ञेश्वराय च ।। ३४ ।। \n\nयत्र यज्ञेश्वरः कृष्णश्चतुर्व्यूहधरः परः ।। \n\nरेजे पुत्रैश्च पौत्रैश्च तत्र किं दुर्लभं नृप ।। ३५ ।। \n\nतस्मिन्यज्ञे महेन्द्राय वचः प्रकथितं मया ।। \n\nगृहाण शक्र यज्ञेस्मिन्कर्पूरस्याहुतिं विभो ।।३६ ।।\n\nएहि राज्ञार्पितां चैनां कलावग्रे हि दुर्लभाम् ।।\n\nइति श्रुत्वा च वचनं शक्रः प्रोवाच सस्मितम्।।३७।। \n\nपुनर्गृह्णामि मुनयो धर्मराजक्रतूत्तमे ।। \n\nकुलक्षये गजपुरे प्रदत्तामाहुतिं द्विजैः  ।। ३८ ।। \n\nइति श्रुत्वा हरेर्वाक्यं सत्यं मत्वा मुनीश्वराः।। \n\nसर्वान्देवान्नृपश्रेष्ठ ह्यध्वरे चाहुतिं ददुः।।३९।। \n\nअग्नये स्वाहेति मन्त्रैश्च सर्वानेवाहुतीर्ददुः  ।।१०.५६.४०।।\n\nकर्पूरहवनेनापि प्रीतं विश्वं चराचरम्।। \n\nउग्रसेनस्तु राजा वै निर्ऋणोभून्महाध्वरे।।४१।। \n\nउग्रसेनो द्विजोत्तमैः ।। \n\nकृष्णाद्यैर्यादवैर्भूपैस्तीर्थे पिण्डारके करोत् ।।४२।। \n\nभार्यया सहितः स्नात्वा वेदोक्तविधिना नृपः।। \n\nधृत्वा क्षौमांबरं रेजे यज्ञो दक्षिणया यथा ।। ४३ ।। \n\nदेवदुंदुभयो नेदुर्नरदुंदुभयस्तदा ।। \n\nउग्रसेनोपरि सुराः पुष्पवर्षं प्रचक्रिरे ।।४४।। \n\nकारयित्वा स्वधापानं प्रा- शयित्वा यथाक्रमम् ।। \n\nसर्वेभ्यश्च पुरोडाशं दत्त्वा शेषमथासृजत् ।। ४५ ।। \n\nउग्रसेनं च वादित्रैस्तुष्टुवुर्वंदिनो मुदा ।। \n\nततो नीराजनं चकुर्देवक्या- द्याश्च योषितः ।। ४६ ।।\n\nअलंकाराश्च रत्नानि वस्त्राणि विविधानि च ।। \n\nनीराजनांते प्रददौ ताभ्यः प्रीतो नृपेश्वरः ।। ४७ ।। \n\nइति श्रीमद्गर्गसंहितायामश्वमेधखण्डे यज्ञपूर्तौ नृपस्याभिषेकोनाम षदपंचाशत्तमोऽध्यायः ।। ५६ ।।"
    }
]