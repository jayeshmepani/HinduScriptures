[
    {
        "text": "द्वितीयः पटलः\nश्रीदेव्युवाच -\nदेव-देव ! महा-देव ! सृष्टि-स्थिति-लयात्मक !\nकीदृशी दक्षिणा कालो तस्या मन्त्रश्च कीदृशः ।।\nपूजा वा कीदृशी तस्याः पूजायाः कीदृशं फलं ?\nगुरुर्वा कीदृशो देव ! पुरश्चर्या च कीदृशी ॥\nसाधनं कोदृशं तस्याः फलं तस्य च कोदृशं ?\nतत् प्रकाशय सम्यङ् मे येन यामि निरुत्तरम् ॥\nश्रीशिव उवाच -\nभगं भगवती ज्ञेया दक्षिणा त्रिगुणेश्वरी ।\nचराचरमिदं सर्व भग-रूपं कुलेश्वरि ॥\nमहत्त्वादीनि सर्वाणि त्रिविधं परिकथ्यते ।\nहकारार्द्ध-कला सूक्ष्मा योनि-मध्य-स्वरूपिणी ॥\nयोनिश्च दक्षिणा काली ब्रह्म-विष्णु-शिवात्मिका ।\nत्रिकोणे च त्रयो देवाः शिव-विष्णु-पितामहाः ॥\nयोनि-मध्ये देवि ! वसेद् देवी कालिका कुल-सुन्दरी ।\nज्योति-रूपा महा-काली शुक्र-रूपा प्रपञ्च-सू ॥\nशुक्रतो जायते विश्वं शिव-शक्ति-प्रभेदतः ।\nशिव-शक्तिद्विधा देवि ! निर्गुणा सगुणापि च ॥\n\"\nhttps://sa.wikisource.org/w/index.php?title=निरुत्तरतन्त्रम्/द्वितीयः_पटलः&oldid=४१००१८\n\" इत्यस्माद् प्रतिप्राप्तम्"
    }
]