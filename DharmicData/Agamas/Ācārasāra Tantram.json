[
    {
        "text": "हठप्रदीपका - समयाचारः\n\n* * * श्चलौल्यं च षड्भिर्योगो विनश्यति ॥ १५ ॥ \n\nउत्साहात् साहसाधैर्यात् तत्वज्ञानाश्च निश्चयात् ।\n\nजनसंगपरित्यागात् षड्भिर्योगः प्रसिध्यति ॥ १६ ॥\n\nवसिष्ठाद्यैश्च मुनिभिर्मत्स्येन्द्राद्यैश्च योगिभिः ।\n\nअंगीकृतान्यासनानि कथ्यंते कानि चिन्मया ॥ १७ ॥\n\nहठस्य प्रथमां गत्वा दासनं पूर्वमुच्यते ।\n\nतत् कुर्यादासनस्थैर्यमारोग्यं चांगलाघवं ॥ १८ ॥\n\nजानूर्ध्वोरंतरे सम्यक् कृत्वा पादतले उभे ।\n\nऋजुकायः समासीत स्वस्तिकं तत् प्रचक्ष्यते ॥ १९ ॥\n\nसव्ये दक्षिणगुल्फं तु पृष्ठपार्श्वे नियोजयेत् ।\n\nदक्षिणे तु तथा सव्यं गोमुखं गोमुखं यथा ॥ २० ॥\n\nएकं पादं तथैकस्मिन् विन्यस्योरुणि संस्थितं ।\n\nइतरस्मिस्तथा चोरुं वीरासनमितीरितं ॥ २१ ॥\n\nगुडं निवध्य गुल्फाभ्यां व्युत्क्रमेण समाहितः ।\n\nकूर्मासनं भवेदेतदिति योगविदो विदुः ॥ २२ ॥\n\nपद्मासनं तु संयोज्य जानूर्वोरंतरे करौ ।\n\nविन्यस्य भूमौ संस्थाप्य व्योमस्थः कुक्कुटासनं ॥ २३ ॥\n\nकुक्कुटासनवंधस्थो दोर्भ्यां संवध्यकंधरं ।\n\nशेवे कूर्मवदुत्तानमेतदुत्तानकूर्मकं ॥ २४ ॥\n\nपादांगुष्टौ तु पाणिभ्यां गृहीत्वा श्रवणावधि ।\n\nधनुराकर्षणं कृत्वा धनुरासनमीरितं ॥ २५ ॥\n\nवामोरुमूलार्पितदक्षपादो जान्वोर्बहिर्वेष्टित दक्षदोष्णा ।\n\nप्रगृह्य तिष्ठन् परिवर्तितांगः श्रीमत्स्यनाथोदितमासनं स्यात् ॥ २६ ॥\n\nमत्स्येन्द्रपीठं जठरप्रचंपिप्रचंडरुन्मंडलखंडनास्त्रं ।\n\nअभ्यस्य तां कुंडलिनीं प्रवोधं दंडस्थिरत्वं च ददाति पुंसां ॥ २७ ॥\n\nप्रसार्य पादौ भुवि दण्डरूपौ दोर्भ्यां च पाद द्वितयं गृहीत्वा ।\n\nजानू परिन्यस्तललाट देशोविशेदिदं पश्चिमता न वाहुः ॥ २८ ॥\n\n३३अ)\n\nइति पश्चिमता न मासनाग्र्यं पवनं पश्चिमवाहनं करोति ।\n\nउदरं जठरानलस्य कुर्यादुदरे कार्श्पमरोगतां च पुंसां ॥ २९ ॥\n\nधरामवष्टभ्य करस्थलाभ्यां तत्कूर्परस्थापित नामि पार्श्वः ।\n\nउच्चासनोदंड वदुत्थितः खेमायूर मेतत्प्रवदंति पीठं ॥ ३० ॥\n\nहरति सकलरोगानाशु गुल्मोदरादीनभि भवति च दोषानासनं श्रीमयूरं ।\n\nबहुकदशन भुक्तं भस्मकुर्यादशेषे जनयति जठराग्नि जारयेत् \n\nकालकूटं ॥ ३१ ॥\n\nउत्तान शववद्भूमौ शयनं तु शवासनं ।\n\nसर्वासन भ्रांति हरं चित्त विभ्रांति साधनं ॥ ३२ ॥\n\nचतुराशीत्यासनानि शिवेन कथितानि तु ।\n\nतेभ्यश्चतुष्कमादाय सारभूतं व्रवीम्यहं ॥ ३३ ॥\n\nसिद्धं पद्मं तथा भद्रं सिंहं चेति चतुष्टयं ।\n\nश्रेष्ठं तत्रापि च सखे तिष्ठ सिद्धासने सदा ॥ ३४ ॥\n\nसिद्धासनं ॥\n\nयोनिद्वारकमंघ्रि मूलघटितं कृत्वा दृढं त्रिन्यसे मेढ्रे \n\nपादमयैकमेव हृदये धृत्वासनं विग्रहं ।\n\nस्थाणुः संयमितेन्द्रियो चलदृशापश्येद्भ्रुवोरंतरं चैतन्मोक्षकपाट \n\nभेदजनकं सिद्धासनं प्रोच्यते ॥ ३५ ॥\n\nमतांतरे ॥\n\nमेढ्राधः परिविन्यस्य वामगुल्फं तयोपरि ।\n\nगुल्फांतरं च निक्षिप्य सिद्धासनमिदं भवेत् ॥ ३६ ॥\n\nपूर्वोक्तमेव मत्स्येन्द्र स्तनं एतसिद्धासनं प्राहुरन्येवज्ञासनं विदुः \n\n।\n\nमुक्ताप्राणं वदत्यन्ये प्राहुर्गुप्तासनं परे ॥ ३७ ॥\n\nयमेष्वेवमिताहारमहिंसा नियमेष्वपि ।\n\nमुख्यं सर्वासनेष्वेकं सिद्धाः सिद्धासनं विदुः ॥ ३८ ॥\n\nचतुराशीति पीठेषु सिद्धमेव सदाभ्यसेत् ।\n\nद्वासप्तति सहस्रेषु सुषुम्णामिव नाडिषु ॥ ३९ ॥\n\n३३ब्)\n\nआत्मध्यायी मिताहारी यावद् द्वादश वत्सरं ।\n\nसदा सिद्धासनाभ्यासाद्योगिनीप्यंति माप्नुयात् ॥ ४० ॥\n\nश्रमदैर्वहुभिः पीठैः किं स्यात् सिद्धासने सति ।\n\nप्राणानिले सावधानं वद्धे केवल कुंभतः ॥ ४१ ॥\n\nउत्पद्यते निरायासा स्वयमेवोन्मनीयथा ।\n\nअथेकस्मिन्नेव दृढं वद्धे सिद्धासने सदा ॥ ४२ ॥\n\nवंधत्रयमनायासात् स्वयमेवोपजायते ।\n\nनासनं सिद्धसदृशं न कुंभः केवलोयमः ।\n\nन खेचरी समा मुद्रा न नाद सदृशोलयः ॥ ४३ ॥\n\nअथ पद्मासनं ॥\n\nवामारूपरि दक्षिणं च चरणं संस्थाप्य वामं तथायाम्योरूपरि \n\nपश्चिमेन विधिना धृत्वा कराभ्यां दृढं ।\n\nअंगुष्ठो हृदये निधाय चिवुकं नासाग्रमालोकयेदेतद्व्याधि \n\nविनाशकारियमिनां पद्मासनं प्रोच्यते ॥ ४४ ॥\n\nमतांतरे तु ॥\n\nउत्तानौ चरणौ कृत्वा ऊरुसंस्थौ प्रयत्नतः ।\n\nऊरु मध्ये तयोत्तानौ पाणी कृत्वा ततो दृढौ ॥ ४५ ॥\n\nनासाग्रे विन्यसेद्राज दंतमूलं च जिह्वया ।\n\nउत्तभ्य चिवुकं वक्षस्फच्छाप्य पवनं शनैः ॥ ४६ ॥\n\nइदं पद्मासनं प्रोक्तं सर्वव्याधि विनाशनं ।\n\nदुर्लभं येन केनापि धीमता लभ्यते भुवि ॥ ४७ ॥\n\nपश्चादुक्तं मत्स्येन्द्रमंतं ॥\n\nकृत्वा संघटितौ करौ दृढतरं पध्वा?तु पद्मासनं ।\n\nगांढं वक्षसि संनिधाय चिवुकं ध्यानं च तच्चैतसि ॥\n\nवारंवारमपानमूर्द्धमनिलं प्रोच्चालयन् पूरयन् मुंचन् \n\nप्राणामुपैति वोधमतुलं शक्तिप्रमावादतः ॥ ४८ ॥\n\nपद्मासन स्थितो योगी नाडी द्वारेषु पूरयेत् ।\n\nमारुतं धारयेद्यस्तु समुक्तो नात्र संशयः ॥ ४९ ॥\n\nअथ सिंहासनं ॥\n\nगुल्फौ च वृषनस्याधः शीवन्याः पार्श्वतो न्यसेत् ।\n\nदक्षिणे सव्यगुल्फ च दक्षगुल्फं च सव्यके ॥ ५० ॥\n\n३४अ)\n\nहस्तौ जानोस्तु संस्थाप्य स्वांगुलीः संप्रसार्य च ।\n\nव्यात्त वक्त्रो निरीक्षेन नासागं सुसमाहितः ॥ ५१ ॥\n\nसिंहासनं भवेदेतत् पूजितं योगिभिः सदा ।\n\nवंधस्य संधानं कुरुते चासनोत्तमं ॥ ५२ ॥\n\nअथ भद्रासनं ॥ \n\nगुल्फौ च वृषणस्याधः सीवन्याः पार्श्वयोः क्षिपेत् ।\n\nपार्श्वपादौ च पाणिभ्यां दृढं वध्वा सुनिश्चलं ॥ ५३ ॥\n\nभद्रासनं भवेदेतत् सर्वव्याधिविनाशनं ।\n\nगोरक्षासनमिदं वै प्राहुस्ते सिद्धयोगिनः ॥ ५४ ॥\n\nएवमासन वंध्येषु योगीन्द्रो विजितश्रमः ।\n\nअथाभ्यसेन्नाडि शुद्धं मुद्रादि पवन क्रियां ॥ ५५ ॥\n\nआसनं कुंभकश्चित्रं मुद्रास्वीकरणं तथा ।\n\nअथ नादानुसंधानमभ्यासानुक्रमो हठे ॥ ५६ ॥\n\nब्रह्मचारी मिताहारो योगीयोगपरायणः ।\n\nअव्दादूर्ध्वं भवेत् सिद्धो नात्रकार्याविचारणा ॥ ५७ ॥\n\nसुस्निग्ध मधुराहार चतुर्थांश विवर्जितं ।\n\nभुज्यते शिवसंप्रीत्यै मिताहारः स उच्यते ॥ ५८ ॥\n\nकट्वम्लतिक्तलवणोष्णहरीतथा शाक सौवीर तैलतिलसर्षपमत्स्यमघाः ।\n\nआजादि मांसदधितक्र कुलच्छकोलपिपाकहिंगुलसुनाघमे पथ्यमाहुः ॥ \n\n५९ ॥\n\nभोजनं सहित विंद्या पुनरप्युष्टी कृतं रूक्षं ।\n\nअतिलवणासवपललंकदशनशाकोत्कटपिष्टं ॥ ६० ॥\n\nवर्जये दुर्जन प्रीतिं वह्निस्त्रीपथि सेवनं ।\n\nप्रातः स्नानोपवासादि कायं क्लेश विधिं तथा ॥ ६१ ॥\n\nगोधूमशालियवषष्टिक शोभनान्नं क्षीराज्य खंडनवनीत \n\nसितामधूनि ।\n\nशुंठी फटोलफलकादि च पंचशाकं मुद्रादि गव्यमुदितं च यमीन्द्र पथ्यं ॥ ६२ ॥\n\n३४ब्)\n\nमिष्टं सुमधुर स्निग्धं गव्यं धातु प्रपोषकं ।\n\nमनोभिलषितं योग्यं योगी भोजनमाचरेत् ॥ ६३ ॥\n\nयुवावृद्धोति वृद्धो वा व्याधितो दुर्वलोपि वा । \n\nअभ्यासात् सिद्धिमाप्नोति सर्वयोगेष्वतंद्रितः ॥ ६४ ॥\n\nपीठानि कुंभकश्चित्रा दिव्यानि करणानि च ।\n\nसर्वोप्ययं हठाभ्यासो राजयोग फलावधिः ॥ ६५ ॥\n\nइति स्वात्मारामयोगीन्द्रविरचितायां हठप्रदीपकायां \n\nयमनियमासनोपदेशलक्षणो नाम प्रथमोपदेशः ॥\n\nअथासने दृढे योगीवसीहि नमिताशनः ।\n\nगुरूपदिष्टमार्गेण प्राणायामान् समभ्यसेत् ॥ १ ॥\n\nचले वाते चलं सर्वं निश्चले निश्चलं तथा ।\n\nयोगी स्थाणुत्वमाप्नोति ततो वायुं निरोधयेत् ॥ २ ॥\n\nज्ञानं कुतो मनसि जीवति देवि यावत् प्राणोपि जीवति मनो म्रियतेन तावत् ।\n\nप्राणं मनो द्वयमिति प्रलयं नयेत मोक्षं तु गच्छति नरो न कथं \n\nचिदन्यः ॥ ३ ॥\n\nयावद्वायुः स्थिरो देहे तावज्जीवितमुच्यते ।\n\nमरणं तस्य निःक्रांतिस्तनोवायुं निरोधयेत् ॥ ४ ॥\n\nमलाकुलासु नाडीषु मारुतो नैव मध्यगः ।\n\nकथं स्यादुन्मनी भावः कायसिद्धिः कथं भवेत् ॥ ५ ॥\n\n बुद्धिमेति यदा सर्वं नाडीचक्रं मलाकुलं ।\n\nतदैव जायते योगी प्राणसंग्रहणे क्षमः ॥ ६ ॥\n\nप्राणाभ्यासं ततः कुर्यान् नित्यं सात्विकयाधिया ।\n\nयथा सुषुम्णा नाडीस्था मलाशेषं प्रयांति च ॥ ७ ॥\n\nवद्ध पद्मापद्मासनो योगी प्राणं चंद्रेण पूरयेत् ।\n\nधारयित्वा यथाशक्तिर्भूयः सूर्येण रेचयेत् ॥ ८ ॥\n\nविधिवत् कुंभकं कृत्वा पुनश्चंद्रेण रेचयेत् ॥ ९ ॥\n\n३५अ)\n\nयेन त्यजेत् तेन पूर्वं धारयेदनिरोधतः ।\n\nरेचयेच्च ततोन्येवशनैरेव न वेगतः ॥ १० ॥\n\nप्राणं चेदिडया पिवेन्नियमितं भूयोऽन्यया रेचयेत् ।\n\nपीत्वा पिंगलया समीरणमथो वद्ध्वा त्यजेद्वामया ॥ ११ ॥\n\nसूर्याचंद्रमसोरनेन विधिनाभ्यासंसमातन्वंतां ।\n\nशुद्धानाडी गणा भवति यमिनां मासत्रयादूर्ध्वतः ॥ १२ ॥\n\nप्रातर्मध्यदिने सायं मध्यरात्रे च कुंभकान् ।\n\nशनैरशीति पर्यंतं चतुर्वारं समभ्यसेत् ॥ \n\nकनीयसी भवेत् स्वेदकंपो भवति मध्यमे ।\n\nउत्तिष्ठत्युत्तमे प्राणरोधे पद्मासनं महुः ॥ १३ ॥\n\nजलेन श्रमजातेन गात्रमर्दनमाचरेत् ।\n\nदृढता लघुना वापि तेन गात्रस्य जायते ॥ १४ ॥\n\nअभ्यासकाले प्रथमे शस्तं क्षीराज्य भोजनं ।\n\nततोभ्यासेदृढीभूतेन तथा नियमग्रहः ॥ १५ ॥\n\nयथा सिंहोगजोव्याघ्रो भवेद्वश्य शनैः शनैः ।\n\nतथैव साधितो वायुरन्यथा हंति साधकं ॥ १६ ॥\n\nप्राणायामेन युक्तेन सर्वरोगक्षयो भवेत् ।\n\nअयुक्ताभ्यास योगेण सर्वरोगसमुद्भवः ॥ १६ ॥\n\nहिक्का श्वासश्च काशश्च शिरकर्णाक्षि वेदना ।\n\nभवंति विविधा दोषाः पवनस्य व्यतिक्रमात् ॥ १७ ॥\n\nयुक्तं युक्तं त्यजेद्वायुं युक्तं युक्तं च पूरयेत् ।\n\nयुक्तं युक्तं च वध्नीयादेवं शुद्धिमवाप्नुयात् ॥ १८ ॥ \n\nयदा तु नाडी शुद्धिः स्यात् तदा चिह्नानि वाह्यतः ।\n\nकायस्य कृशताकांतिस्तदाजायत निश्चितं ॥ १९ ॥\n\nयथेष्टं धारणं वायोः अनलस्य प्रदीपनं ।\n\nनादाभिव्यक्तिरारोग्यं जायते नाडि शोधनात् ॥ २० ॥\n\nमेदश्लेष्मादि संपूर्णः षट्कर्माणि समाचरेत् ।\n\n३५ब्)\n\nअन्यस्तु नाचरेत् तानि दोषाणां समभागिकः ॥ २१ ॥\n\nधौतिर्वस्तिश्च नीतिश्च त्राटकं नौलिका तथा ।\n\nकपालि भाति चैतानि षट्कर्माणि प्रचक्षते ॥ २२ ॥\n\nकर्मषट्कमिदं प्रोक्तं घटशोधनकारकं ।\n\nविचित्रगुणसंधायि पूजये स्तुति पुंगवैः ॥ २३ ॥\n\nतत्रधौति ॥\n\nचतुरंगुलविस्तारं वस्त्रांसनैर्ग्रसेत् ।\n\nततः प्रत्याहरेच्चैतदुदितं धौति कर्म तत् ॥ २४ ॥\n\nकासः श्वासः प्लीहकुष्टं कफरोगाश्च विंशति ।\n\nधौति कर्म प्रभावेन गच्छंत्येव न संशयः ॥ २५ ॥\n\nअथ वस्ति ॥\n\nनाभिदध्नजले पान न्यस्तनालोत्कटासनः ।\n\nआधाराकुंचन कुर्या क्षालनंवस्ति कर्मकृत् ॥ २६ ॥\n\nगुल्मप्लीहोदरं वापि वातपित्तकफोद्भवा ।\n\nवस्तिकर्मप्रभावेण वार्यंते स कलामयाः ॥ २७ ॥\n\nधात्विंद्रियातः करणप्रमोदं दद्याच्च कांतिं दहनप्रदीप्तिं ।\n\nअशेष दोषोपचयंमिहन्यादभ्यस्य मानं जलवस्ति कर्म ॥ २७ ॥\n\nउदरगतपदार्थशुद्धमंती पवनमपानमुदीर्य कंठनाले ।\n\nक्रमपरिचय वश्य वायुमार्गा गजकरणीति गद्यते हठज्ञैः ॥ २८ ॥\n\nअथनिती सूत्रं वितस्ति सुस्निग्धं नासानाले प्रवेशयेत् ।\n\nनशामुखान्निर्गमयेच्चैषानीति सिद्धैर्निगद्यते ॥ २९ ॥\n\nकपालशोधनी कंठद्दिव्यदृष्टि प्रदायिनी ।\n\nजानूर्ध्वजातरोगौघं जगत्याशु सतीनति ॥ ३० ॥\n\nअथ त्राटक ॥\n\nनिरीक्षेन्निश्चल दृशा सूक्ष्मं लक्षं समाहितः ।\n\nअश्रु संपातपर्यंतमाचार्यैस्त्राटकं स्मृतं ॥ ३१ ॥\n\nमोटकं नेत्ररोगानां तंद्रादीनां कपाटकं ।\n\nयत्नतः त्राटकं गोप्यं यथा हाटकपेटकं ॥ ३२ ॥\n\nअथ नौलिः ॥\n\n३६अ)\n\nआमंदावर्तवेगेन तुंदं सव्यापसव्यतः ।\n\nनतांसो भ्रमयेद् देषानौलिगौडैः प्रकाश्यते ॥ ३३ ॥\n\nमंदाग्नि संदीपन पाचनादि संधायिकानन्दकरी सदैव ।\n\nअशेषदोषामय शोषणी च हठक्रिया मौलिरियं च नौली ॥ ३४ ॥\n\nअथ कपालभाति ॥\n\nभस्त्रेवलोहकारस्य रेचपूरौ स संभ्रमौ ।\n\nकपालभाती विख्याता कफदोषो विशोषिणी ॥ ३५ ॥\n\nषट्कर्म निर्गतस्थौल्य कफमेदोमलानूजयेत् ।\n\nप्राणायामं ततः कुर्यादनायासेन सिध्यति ॥ ३६ ॥\n\nप्राणायामैरेव दृढं प्रभुष्यंति मला इति ।\n\nआचार्याणां तु केषां चिदन्यत् कर्म न संमतं ॥ ३७ ॥\n\nब्रह्मादयोपि त्रिदशाः पवनाभ्यास तत्पराः ।\n\nअभूवन्नंतकभयास्तस्मात् पवनमभ्यसेत् ॥ ३९ ॥\n\nवह्वामयोपि नाप्नोति पवनाभ्यास तत्परः ।\n\nसमनस्कोंतकभयं तस्मात् पवनमभ्यसेत् ॥ ४० ॥\n\nयावद्वद्धो मरुद्देहे तावच्चित्तं निराश्रयः ।\n\nयावत् पश्चोद्भ्रुवोर्मध्यं तावत् कालभयं कुतः ॥ ४१ ॥\n\nविधिवत् प्राणसंपाकैर्नाडी चक्रे विशोधिते ।\n\nसुषुम्णा वदनं भित्वा मुखाद्विशति मारुतः ॥ ४२ ॥\n\nमारुते मध्यसंचारे मनः स्थैर्यं प्रजायते ।\n\nयो मनः सुस्थिरी भावः सैषावस्था मनोन्मनी ॥ ४३ ॥\n\nतत्सिद्धये विधानज्ञश्चित्रान् कुर्वीत कुंभकान् ।\n\nविचित्र कुंभकाभ्यासाद्विचित्रां सिद्धिमाप्नुयात् ॥ ४४ ॥\n\nसूर्यभेदनमुज्जायी सीत्कारी शीतली तथा ।\n\nभस्त्रिका भ्रमरी मूर्छा केवलश्चाष्टकुंभकाः ॥ ४५ ॥\n\nपूरकांते च कर्तव्यो वंधो जालंधराभिधः ।\n\nकुंभकांते रेचकादौ कर्तव्यः सूडियाणकः ॥ ४६ ॥\n\nआधारा कुंचनेनाशु कंठसंकोचने कृते ।\n\nमध्ये पश्चिमतानेन स्यात् प्राप्यो ब्रह्मनाडिगः ॥ ४७ ॥\n\n३६ब्)\n\nअपान मूर्ध्वमुच्छाप्य प्राणं कंठादधो नयेत् ।\n\nयोगीजरा विनिर्मुक्तः षोडशीवयसा भवेत् ॥ ४८ ॥\n\nतत्र सूर्यभेदनं ॥\n\nअसने सुखदे योगी वध्वा वज्रासनं ततः ।\n\nदक्षनाड्या समाकृष्य बहिस्थं पवनं शनैः ॥ ४९ ॥\n\nआकेशादानखाग्राच्च निरोधावधि कुंभयेत् ।\n\nततः शनैर्वामनाड्या रेचयेत् पवनं शनैः ॥ ५० ॥\n\nकपालशोधनं वातदोषघ्नं कृमिदोषनुत् ।\n\nपुनः पुनरिदं कार्यं सूर्यभेदेनमुत्तमं ॥ ५१ ॥\n\nअथोजायी ॥\n\nमुखं नियम्य नाडी स्यामां कृष्यपवनं शनैः ।\n\nयथालगति कंठात्तु हृदयावधि सस्वनं ॥ ५२ ॥\n\nपूर्ववत् कुंभवत् प्राणं रेचयेदिडया ततः ।\n\nश्लेषदोषहरं चैवं देहानलविवर्धनं ॥ ५३ ॥\n\nनाडीजलोद्रा धातु गत दोष विनाशनं ।\n\nगच्छतां गच्छतां कार्यमुज्जाप्याख्यं तु कुंभकं ॥ ५४ ॥\n\nअथ सीत्कारी ॥\n\nछिकां दद्यात् सदा वक्त्रे घ्राणे चैव विजृंभकां ।\n\nएवमभ्यास योगेन कामदेवो द्वितीयकः ॥ ५५ ॥\n\nयोगिनीचक्र सामान्य सृष्टिसंहारकारकः ।\n\nन क्षुधा न तृषा निद्रा नैवालस्य प्रजायते ॥ ५६ ॥\n\nभवेत् स्वच्छंद देहस्तु सर्वोपद्रववर्जितः ।\n\nअनेन विधिना नित्यं योगींद्रो भुविमण्डले ॥ ५७ ॥\n\nएवमेवोक्त गोरक्षेण रसना तालुमूलेन यः प्राणं सततं पिवेत् ।\n\nअष्ठाद्दूर्ध्व भवेत् तस्य सर्वरोग परिक्षयः ॥ ५८ ॥\n\nअथ शीतली ॥\n\nजिह्वया वायुमाकृष्य पूर्ववत् कुंभकादनु ।\n\nशनैस्तु घ्राणरंध्राभ्यां रेचयेदनिलंधिया ॥ ५९ ॥\n\nगुल्मप्लीहादिकान् दोषान् ज्वरपित्तं क्षुधां तृषा ।\n\nविषाणी शीतलीनाम कुंभकायं निहंति च ॥ ६० ॥\n\nअथ भस्त्रिका ॥\n\n३७अ)\n\nऊर्वोरु रेचयेद्धत्तेनोभे पादतले यदा ।\n\nपद्मासनं भवेत् सम्यक् सर्वपाप प्रनाशनं ॥ ६१ ॥\n\nसम्यक् पद्मासनं वध्वा समग्रीवोदरः सुधीः ।\n\nमुख नियम्य यत्नेन प्राणं घ्राणेन रेचयेत् ॥ ६२ ॥\n\nयथा लगति हृत्कंठ कपोले सस्वनं ततः ।\n\nवेगेन पूरयेत् किंचिद्धृदयावधि मारुतं ॥ ६३ ॥\n\nपुनर्विरेचयेत् तद्वत् पूरयेच्च पुनः पुनः ।\n\nयथैवलोहकाराणां भस्त्रावेगेण चाल्पते ॥ ६४ ॥\n\nयथोदरं भवेत् पूर्णं पवनेन तथा लघुः ।\n\nधारयेन्नासिकां मध्य तर्जनीभ्यां विना दृढैः ॥ ६६ ॥\n\nकुंभकं पूर्ववत् कृत्वा रेचयेदिडयानिलं ।\n\nवातपित्तश्लेष्महरं देहानलविवर्धनं ॥ ६७ ॥\n\nकुंडली वोधनं सर्व दोषघ्नं सुखदं शुभं ।\n\nब्रह्मनाडी मुखांतस्थ कफाद्यार्गलनाशनं ॥ ६८ ॥\n\nगुणत्रयसमुद्भूतं ग्रंथित्रयविभेदकं ।\n\nविशेषेण तु कर्तव्यं भस्त्राख्यं कुंभकं त्विदं ॥ ६९ ॥\n\nअथ भ्रमरी ॥ \n\nवेगोघोषं पूरकं भृंगनादं भृंगीनादं रेचकं \n\nमंदमंदं ।\n\nयोगींद्राणामेवमभ्यास योगाच्चित्तेजाताका चिदानंदमूर्छा ॥ ७० ॥\n\nअथ मूर्छा ॥\n\nपूरकांते गाढतरं वध्वा जालांधरं शनैः ।\n\nरेचयेन् मूर्छनाख्येयं मनोमूर्छा सुखप्रदा ॥ ७१ ॥\n\nअंतः प्रवर्तिता धीरामारुता पूरितोदरः ।\n\nपयस्यगाधेपि सुखात् प्लवते पद्मपत्रवत् ॥ ७२ ॥\n\nअथ केवलकुंभकः ॥\n\nप्राणायाम त्रिधा प्रोक्तो रेचे पूरक कुंभकैः ।\n\nसहितः केवलश्चेति कुंभको विविधो मतः ॥ ७३ ॥\n\nरेचकः सपूरकः कार्य शनै सहित कुंभकः ।\n\nयावत् केवलसिद्धिः स्यात् तावदेवं समभ्यसेत् ॥ ७४ ॥\n\nरेचकं पूरकं मुक्त्वा सुखं यद्वायु धारणं ।\n\n३७ब्)\n\nप्राणायामो यमित्युयुक्तः सवै केवलकुंभकः ॥ ७५ ॥\n\nकेवले कुंभके सिद्धे रेच पूरक वर्जिते ।\n\nन किंतु दुर्लभं तस्या त्रिषु लोकेषु विद्यते ॥ ७६ ॥\n\nशक्तः केवल कुंभेन यथेष्टं वायुधारणं ।\n\nराजयोगपदं सम्यक् लभते नात्र संशयः ॥ ७७ ॥\n\nहठं विनाराजयोगो राजयोगं विना हठः ।\n\nन सिध्यंति ततो युग्ममानिःष्यन्तेः समभ्यसेत् ॥ ७८ ॥\n\nकुंभितः प्राणरेचांते कुर्याच्चितं निरामयं ।\n\nएवमभ्यास योगेन राजयोगपदं व्रजेत् ॥ ७९ ॥\n\nकुंभकात् कुंडली बोध कुंडली बोधतो भवेत् ।\n\nअनर्गला सुषुम्ना च हठसिद्धिश्च जायते ॥ ८० ॥\n\nवपुः कृशत्वं वदने प्रसन्नता नाडी स्फुटत्वं नयने च निर्मले ।\n\nअरोगता विंदुजयोग्नि दीर्घता भवेयुरेतानि कृतेत्र कुंभके ॥ ८१ ॥\n\nइत्यात्मारामयोगीन्द्रविरचितायां हठप्रदीपिकायां \n\nचित्रकुंभकप्राणायामलक्षणं नामाद्वितीय उपदेशः ॥ \n\nस शैलवन धात्रीणां यथाधारो हि नायकः ।\n\nसर्वेषां योगतंत्राणां तथारौधो हि कुंडली ॥ १ ॥\n\nसुप्तागुरु प्रसादेन येन जागर्ति कुंडली ।\n\nतदा सर्वाणि पद्माणि भिद्यते ग्रंथयोपि च ॥ २ ॥\n\nप्राणस्य शून्यपदवी तथा राजपथायते ।\n\nयत चित्तं निरालम्बं तथा कालस्य वंचनं ॥ ३ ॥\n\nतस्मात् सर्वप्रयत्नेन प्रवाधयितुमीश्वरीं ।\n\nब्रह्मद्वारमुखे सुप्तां मुद्राभ्यासं समभ्यसेत् ॥ ४ ॥\n\nमहामुद्रामडा वंधो महावेधश्च खेचरी ।\n\nऊडीयाणो मूलवंधो वंधोजालं धराभिधः ॥ ५ ॥\n\nकरणी विपरीताख्या वज्रोली शक्तिचालनं ।\n\nइदं हि मुद्रा दशकं जरामरणनाशकं ॥ ६ ॥\n\n३८अ)\n\nआदिनाथोदितं सम्यगष्टैश्वर्य प्रदायकं ।\n\nवल्लभं सर्वसिद्धानां दुर्लभं मरुतानपि ॥ ७ ॥\n\nगोपनीयं प्रयत्नेन यथा रत्नरकरंडकं ।\n\nकस्यचिन्नैव वक्तव्यं कुलस्त्री सुरतं यथा ॥ ८ ॥\n\nतत्र महामुद्रा ॥\n\nपादमूजेन वामेण योनिं संपीड्य दक्षिणं ।\n\nपादं प्रसारितं कृत्वा कराभ्यां धारयेद् दृढं ॥ ९ ॥\n\nकंठे वंधं समारोप्य धारयेद् वायुमूर्ध्वतः ।\n\nयथा दंडहतः सर्पो दंडाकारः प्रजायते ॥ १० ॥\n\nऋज्वी भूता तथा शक्ति कुंडली सहसा भवेत् ।\n\nतदासौ मरणावस्था जायते द्विपुटाश्रिता ॥ ११ ॥\n\nततः शनैः शनैरेव रेचयेन्न तु वेगतः ।\n\nइयं खलु महामुद्रा महासिद्धैः प्रशस्यते ॥ १२ ॥\n\nमहाक्लेशायतो दोषा जीयंति मरणादयः ।\n\nमहामुद्रा च ते नैव वदंति विवुधोत्तमाः ॥ १३ ॥\n\nचंद्रांगे तु समभ्यस्य सूर्यांगे पुनरभ्यसेत् ।\n\nयावतुल्या भवेत् संख्या ततो मुद्रां विसर्जयेत् ॥ १४ ॥\n\nनहि पश्यमपश्यं वा रसाः सर्वेपि नीरसाः ।\n\nअपि भुक्तं रसयोरं * पीयूषमिवजीर्यते ॥ १५ ॥\n\nक्षयकुष्टगदावर्त गुल्मप्लीहपुरोगमाः ।\n\nतस्य रोगाः क्षयं यांति महामुद्रां च यो भ्यसेत् ॥ १६ ॥\n\nकथिते यं महामुद्रा महासिद्धिकरी नृणां ।\n\nगोपनीया प्रयत्नेन न देया यस्य कस्यचित् ॥ १७ ॥\n\nअथ महावंधः ॥\n\nपार्ष्णि वामस्य पादस्य योनि स्थाने नियोजयेत् ।\n\nवामोरूपरि संस्थाप्य दक्षिणं चरणं तथा ॥ १८ ॥\n\nपूरयित्वा ततो वायुं हृदये चिकुकं दृढः ।\n\nनिःपीड्ययोनिमाकुच्यमनोर्मद्ये नियोजयेत् ॥ १९ ॥\n\nधारयित्वा यथाशक्ति रेचयेदनिलं शनैः ।\n\n३८ब्)\n\nसव्यांगे च समभ्यस्य गक्षांगे पुनरभ्यसेत् ॥ २० ॥\n\nमतमत्र च केषांचित् कंठवद्धं तु वर्जयेत् ।\n\nराजदंतद्वयं तत्र जिह्वयात्तं भयेदिति ॥ २१ ॥\n\nअयं खलु महावंधो महासिद्धि प्रदायका ।\n\nकालपाश महावंधो विमोचन विचक्षणः ॥ २२ ॥\n\nअयं तु सर्वनाडीनामूर्द्धं गति विवोधकः ।\n\nत्रिवेणी संगमं धत्ते केदारं प्रापयेन्मनाः ॥ २४ ॥\n\nरूपलावण्यसंपन्ना यथा स्त्री पुरुषं विना ।\n\nमहामुद्रा महावंधौ निःफलौ विधिवर्जितौ ॥ २५ ॥\n\nअथ महावेधः ॥\n\nमहावंध स्थितो योगी कृत्वा पूरकमेकधीः ।\n\nवायूनांगति मावृत्य निभंतं कण्ठमुद्रया ॥ २६ ॥\n\nन्यस्त हस्त युगो भूमौ प्राणं संताडयेच्छनैः ।\n\nजंघा द्वयं समाकृष्य वायुः स्फुरति सत्वरं ॥ २७ ॥\n\nसोमसूर्याग्नि संवंधा जायते चामृतायवै ।\n\nमृतावस्था समुत्पन्ना ततो वायुं विरेचयेत् ॥ २८ ॥\n\nमहावेधा समभ्यस्य महासिद्धि प्रदायकः ।\n\nवलीपलित वेधघ्नः कथ्यते साधकोत्तमैः ॥ २९ ॥\n\nवंधत्रयं महागुह्यं जरामृत्यु विनाशनं ।\n\nवह्नि वृद्धिकरं चिंतदणिमादिशुनप्रदं ॥ ३० ॥\n\nअष्टधा क्रियते चैव यामं यामं दिने दिने ।\n\nपुण्यसंभारसंभावि पापौघभिदुरं तथा ॥ ३१ ॥\n\nसम्यक् शिक्षावतामेव स्वल्पं प्रथमसाधनं ।\n\nवह्निस्त्रीपथ सेवानांमादौ वर्जन माचरेत् ॥ ३२ ॥\n\nअथ खेचरी ॥ \n\nछेदनं चालनं दोहैः कला क्रमेण वर्द्धयेत् । \n\nतावद्यावत् भ्रूमध्यं रसनास्पृशति खेचरी ॥ ३३ ॥\n\nसिद्धिः कपाले कुहरे जिह्वा प्रविष्टा विपरीतगा ।\n\nभ्रुवोरंतर्गता दृष्टिर्मुद्रा भवति खेचरी ॥ ३४ ॥\n\n३९अ)\n\nकला पराङ्मुखी नीत्वा क्षणार्धं यदि तिष्ठति ।\n\nक्षणेन मुच्यते व्याधि जरामृत्यु भरादिकैः ॥ ३५ ॥\n\nन रोगो मरणं तस्या न निद्रा न क्षुधा तृषा ।\n\nन च मूर्छा भवेत् तस्य यो मुद्रावेत्ति खेचरी ॥ ३६ ॥\n\nपीड्यतेन सरोगेण लिप्यतेन सकर्मणा ।\n\nवाध्यतेन सकालेन यस्य मुद्रास्ति खेचरी ॥ ३७ ॥\n\nचित्तं चरति खे यस्य जिह्वा चरति खे गता ।\n\nतेनैषा खेचरी नाम मुद्रासिद्धैर्नमस्कृता ॥ ३८ ॥\n\nखेचर्या मुद्रितं येन विवरं लंविकोर्धतः ।\n\nन तस्य क्षरते विंदुः कामिन्या श्लेषितस्य च ॥ ३९ ॥\n\nचलितोपि यदा विंदुः संप्राप्तो योनिमंडलं ।\n\nनयेदूर्ध्वं हठाच्छक्त्या निवद्धे योनि मुद्रया ॥ ४० ॥\n\nऊर्ध्वं जिह्वा स्थिरो भूत्वा सोमपानं करोति यः ।\n\nमासार्धेण न संदेहो मृत्युं जयति योगवित् ॥ ४१ ॥\n\nनित्यं सोमकल्पपूर्णे शरीरं यस्य योगिनः ।\n\nतक्षकेनापि दष्टस्य विषं तस्य न सर्पति ॥ ४२ ॥\n\nइंधनानि तथा वह्निस्तैलवर्ती च दीपकं ।\n\nतथा सोमकलापूर्णं देही देहं न मुंचति ॥ ४३ ॥\n\nगोमांसं भक्षयेद्योगी पिवेदमरुवारिणीं ।\n\nकुलीनं तमहंमन्ये त्वितरे कुलघातकः ॥ ४४ ॥\n\nगोशब्देनोदिता जिह्वा तत्प्रवेशो हि तालुनि ।\n\nगोमांस भक्षणं तत्तु महापातक नाशनं ॥ ४५ ॥\n\nजिह्वाप्रवेशसंभूता वह्निनोत्पादिता खलु ।\n\nचंद्राद्रवति यः सारः सस्यादमरवारुणी ॥ ४६ ॥\n\nऊर्द्धं षोडश पद्मपत्र गलितं प्राणादवाप्तं हठादूर्ध्वंसे \n\nरसनानियम्य विवरे शक्तिं परां चिंतयन् ॥ ४७ ॥\n\nउक्त लोलकलांजल विमलं धारामृतयः पिवेत् ।\n\nनिर्दोषः समृणालकोमलतनुर्योगी चिरं जीवति ॥ ४८ ॥\n\n३९ब्)\n\nचुंवुती यदि लंविकाग्रमनिशं जिह्वारसस्पंदनी सक्षाराकटुकाम्ल \n\nदुग्धसदृशामध्वाज्य तुल्याथ वा ।\n\nव्याधीनां हरणं जरामरणं शास्त्राद्गमोद्गीरणं तस्य \n\nस्यादमरत्वमष्टगुणितं सिद्धांगणाकर्षणं ॥ ४८ ॥\n\nएकं सृष्टमयं वीजमेका मुद्रा च खेचरी ।\n\nएको देवो निरालंवो एकावस्था मनोन्मनी ॥ ४९ ॥\n\nपाताले यद्विशति सुखिरं मेरु मूले यदस्ति तद्दृच्चैतत् प्रवदति \n\nसुधीस्तन्मुखं निम्नगानां ।\n\nचंद्रासारः स्रवति वपुषस्तेन मृत्युर्न्नराणां \n\nतद्वध्नीयासुकरणमथोनान्यथाकाय सिद्धिः ॥ ५० ॥\n\nअथ मूलवंधाः ॥\n\nपार्ष्णिभागेन संपीड्य योनिमाकुंचये दृढं ।\n\nअपानमूर्ध्वमाकृष्य मूलवंधो निगद्यते ॥ ५१ ॥\n\nअधोगतिमपानं वै ऊर्ध्वगं कुरुते वलात् ।\n\nआकुंचनेन तं प्राहुर्मूलवंधं च योगिनः ॥ ५२ ॥\n\nगुदं पार्ष्ण्या तु संपीड्य वायुमाकुंचयेद् वलात् ।\n\nवारंवारं यथा चोर्ध्वं समोयाति समीरणः ॥ ५३ ॥\n\nप्राणापानौ नादविंदू मूलवंधेन चैकतां ।\n\nगत्वा योगस्य संसिद्धं गच्छतो नात्र संशयः ॥ ५४ ॥\n\nअपाण प्राणयोरैक्यं क्षये मूत्रपुरीषयोः ।\n\nयुवा भवति वृद्धोपि सततं मूलवन्धनात् ॥ ५५ ॥\n\nअपाने चार्धगोयाते प्रयाते वह्निमंडले ।\n\nतदानल सिखं दीर्घावर्धते वायुनाहता ॥ ५६ ॥\n\nततौ यातौ वह्ना पाणौप्राणामुष्णाति रूपकं ।\n\nतेनात्यंत प्रदीप्तश्च ज्वलनो देहगस्तथा ॥ ५७\n\nतेन कुंडलिनी सुप्ता संतप्ता संप्रवुध्यते ।\n\nदंडाहता भुजगीवनिःश्वस्य ऋतुजा व्रजेत् ॥ ५८ ॥\n\n४०अ)\n\nविलं प्रविष्टे पवने ब्रह्मनाड्यंतरे व्रजेत् ।\n\nतस्मान्नित्यं मूलवंधः कर्तव्यो योगिभिः सदा ॥ ५९ ॥\n\nअथोडियाणवंधः ॥\n\nवद्धो येन सुषुम्णायां प्राणस्तद्दीयते यतः ।\n\nतस्मादुड्यापाकाख्योयं योगिभिः समुदाहृतः ॥ ६० ॥\n\nउड्यानं कुरुते यस्मादविश्रांतो महाखगः ।\n\nउड्याणं तु तदेव स्यात् तत्र वंधोभिधीयते ॥ ६१ ॥\n\nउदरे पश्चिमांतानं नाभेरूर्ध्वं तु कारयेत् ।\n\nउड्डियाणो ह्ययं वंधो मृत्युमातंग केसरी ॥ ६२ ॥\n\nउड्डियाणं तु सहजं गुरुणा कथितं सदा ।\n\nअभ्यसेदनिशं योगी वृद्धोपि तरुणो भवेत् ॥ ६३ ॥\n\nनाभेरूर्ध्वमधश्चापि तानं कुर्यात् प्रयत्नतः ।\n\nषण्मासाभ्यासयोगेण जरामृत्युं न संशयः ॥ ६४ ॥\n\nसति वज्रासना पादौ कराभ्यां धारये दृढं ।\n\nगुल्फदेश समीपे च कंपं तत्र प्रपीड्यते ॥ ६५ ॥\n\nपश्चिमंतान मुदरे कारयेद्धृदये गले ।\n\nशनैः शनैर्यथा प्राणः स्कंधसंधि न गच्छति ॥ ६६ ॥\n\nसर्वेषामेव वंधानां उत्तमो ह्युडियाणकः ।\n\nउडियाणे कृते वंधे मुक्तिः स्वाभाविकीं भवेत् ॥ ६७ ॥\n\nअथ जालांधरबंधः ॥\n\nकंठमाकुंच्य हृदये स्थापयेच्चिवुकं दृढं ।\n\nवंधो जालांधराख्योयं मृत्योर्मृत्युपरो मतः ॥ ६८ ॥\n\nवध्नाति हि शिराजालमधोजाति नभो जलं ।\n\nततो जालाधनो वंधः कंठ दुःखौघनाशनं ॥ ६९ ॥\n\nजालंधरे कृते वंधे कंठसंकोच लक्षणे ।\n\nन पीयूषं पचत्यग्नौ न च वायुः प्रधावति ॥ ७० ॥\n\nकंठसंकोचने नैवद्देनाड्यौ स्तंभये दृढं ।\n\nमध्य चक्रमिदं ज्ञेयं षोडशाधारवंधनं ॥ ७१ ॥\n\nवंधत्रयमिदं श्रेष्ट महासिद्धैर्निषेवितं । \n\nसर्वेषां योगतंत्राणां साधनं योगिनां विदुः ॥ ७२ ॥\n\nअधस्था कुंचने नैव कंठसंकोचनेन च ।\n\n४०ब्)\n\nमध्ये पश्चिमताने स्यात् प्राणरंध्रे ब्रह्मरंध्रगः ॥ ७३ ॥\n\nमूलस्थानं समाकुंच्य उडियाणं तु कारयेत् ।\n\nइडा च पिंगला वध्वा वाहयेत् पश्चिमं पयं ॥ ७४ ॥\n\nअनेनैव विधानेन प्रयाति पवनोलयं ।\n\nततो न जायते मृत्युर्जरारोगादिकं तथा ॥ ७५ ॥\n\nअथ विपरीत लक्षणं ॥\n\nऊर्ध्वनाभिरधस्ता तु रूर्द्धभानुरधः शशी ।\n\nकरणं विपरीताख्यं गुरुवाक्येन लभ्यते ॥ ७६ ॥\n\nनित्यमभ्यास युक्तेन जठराग्नि विवर्धनं ।\n\nआहारो वहुलस्तस्य संपाद्यः साधकस्य तु ॥ ७७ ॥\n\nअल्पाहारे भवेदग्नि देहं भवति तत्क्षणात् ।\n\nअधः शिरश्चोर्द्धपादः क्षणं स्यात् प्रथमे दिने ॥ ७८ ॥\n\nक्षणात् तु किंचिदधिकंमभ्यसेच्च दिने दिने ।\n\nबलितं पलितं चैव षण्मासार्धेन दुष्यते ॥ ७९ ॥\n\nयाममात्रं तु यो नित्यंमभ्यसेत् स तु कालजित् ।\n\nअथवज्जोली ॥\n\nस्वेच्छया वर्तमानोपि योगोक्तैर्नियमैर्विना ॥ ८० ॥\n\nवज्जोलींयोभि जानाति स योगी सिद्धिभाजनं ।\n\nतत्र वस्तु द्वयं मन्ये दुर्लभं यस्य कस्यचित् ॥ ८१ ॥\n\nक्षीरमेकं द्वितीयं तु नारी च वशवर्तिनी ।\n\nमोहनैर्न शनैः सम्यगूर्ध्वा कुंचनमभ्यसेत् ॥ ८२ ॥\n\nपुरुषो वाथ नारी वा वज्जाली सिद्धिमाप्नुयात् ।\n\nयत्नतः शरजालेन फूत्कारं कज्जकंधरं ॥ ८३ ॥\n\nशनैः शनैः प्रकुर्वीत वायुः संचारकारणात् ।\n\nचक्रितनिजविंदुं च ऊर्ध्वमाकृष्य रक्षयेत् ॥ ८४ ॥\n\nएवं सरक्षयेद्विंदुं मृत्युं जयति योगवित् ।\n\nमरणं विंदुपातेन जीवितं विंदुधारणात् ॥ ८५ ॥\n\nसुगंधिर्योगिनो देहो जायते विंदुधारणात् ।\n\nसुगंधिर्योगिनो देहो जायते विंदुधारणात् ॥ ८६ ॥\n\n४१अ)\n\nयावद्विंदुस्थिरो देहे तावन्मृत्यु भयं कुतः ।\n\nचित्तायत्तं नृणां शुक्रं शुक्रायत्तं च जीवति ॥ ८६ ॥\n\nतस्माच्छुक्रं मनश्चैव रक्षणीयं प्रयत्नतः ।\n\nऋतुमत्यारजोप्येवं निजविंदुं च रक्षयेत् ॥ ८७ ॥\n\nमेढ्रेणाकर्षयेदूर्ध्व सम्यगभ्यासयोगतः ।\n\nअयं योगः पुण्यवतां धन्यानां तत्वशालिनां ॥ ८८ ॥\n\nनिर्मत्सराणां सिद्धेत न तु मत्सर शालिनां ।\n\nसहजोलिश्रामरोलिर्वज्जाल्पा एव वोधतः ॥ ८९ ॥\n\nजले भस्म विनिक्षिप्य दग्धगोमय संभवं ।\n\nवज्जोलीमेहनादूर्ध्वं स्त्रीपुंसो स्वांग लेपनं ॥ ९० ॥\n\nआसीनयोः सुखे नैव मुक्तव्यापरयो क्षणं ।\n\nसहजौलिरियं प्रोक्ता श्रद्धया योगिभिः सदा ॥ ९१ ॥\n\nअयं शुभकरो योगो भोगे मुक्तेपि मुक्तिदः ।\n\nपुंसो विंदु समाकुंच्य सम्यगभ्यास पाटवान् ॥ ९२ ॥\n\nयदि नारी रजो रक्षेद्वज्जोल्या सहयोगिनी ॥ ९३ ॥\n\nतस्याः किंचिद्रजोनाशं न गच्छंति न संशयः ।\n\nतस्याः शरीरे नादस्तु विंदुनामव गच्छति ॥ ९४ ॥\n\nस विंदुस्तद्रजश्चैव एकीभूयौ स्वदेहयौ ।\n\nवज्जोल्याभ्यास योगेन सर्वसिद्धिं प्रकुर्वते ॥ ९६ ॥\n\nअतीतानागतं वेत्ति खेचरी च प्रजायते ।\n\nदेहसिद्धिं च लभते वज्जोल्याभ्यासयोगतः ॥ ९६ ॥\n\nतस्मादयं साधकाय भोगे मुक्तेपि सुक्तिदः ।\n\nतस्मात् पुण्य वतामेव ह्ययं योगः प्रसिध्यति ॥ ९७ ॥\n\nअथ शक्तिचालनं ॥\n\nकुटिलांगी कुडलिनी भुजंगी शक्तिरीश्वरी ।\n\nकुंडल्यरुंधती ह्येव शब्दापर्याय वाचकाः ॥ ९८ ॥\n\nउद्घाटयेत् कपाटं तु यथा कुंचिकया हठात् ।\n\nकुंडलिन्या तथा योगी मोक्षद्वारं विभेदये ॥ ९९ ॥\n\n४१ब्)\n\nयेन मार्गेण गंतव्यं ब्रह्मद्वारनिरामयं ।\n\nमुखेनाच्छाद्यते द्वारं प्रसुप्ता परमेश्वरी ॥ १०० ॥\n\nकुंडोर्ध्वं कुंडली शक्तिरष्ठया कुंडली कृता ।\n\nवंधना यंत्रमूढानां योगिनां मोक्षदायिका ॥ १०१ ॥\n\nकुंडली कुटिलाकारा सर्पिवत् परिवर्तिता ।\n\nसा शक्तिश्चालिता येन समुक्तो नात्र संशयः ॥ १०२ ॥\n\nगंगायमुनयोर्मध्ये वालरंडा तपस्विनी ।\n\nवलात्कारेण गृह्णीयात् तद्विष्णोः परमं पदां ॥ १०३ ॥\n\nपुच्छं प्रगृह्य भुजगी सुप्ता मुद्धोधयेदभीः ।\n\nनिद्रां विहाय सा ऋज्वी उर्ध्वमुत्तिष्ठते हठात् ॥ १०४ ॥\n\nसव्यासनस्थस्य फणवती सांप्रतश्च सायं प्रहरार्धमात्रं ।\n\nप्रसूर्य सूर्यात् परिधान युक्ता प्रगृह्य नित्यं परिचालनीया ॥ १०५ ॥\n\nवितस्ति प्रमितं दैर्घे विस्तारं चतुरंगुलं ।\n\nमृदुलं धवलं प्रोक्तं चेष्टतांवर लक्षणं ॥ १०६ ॥\n\nभानोराकुंचनं कुर्या कुंडली चालयेत् ततः ।\n\nमृत्युचक्र गतस्यापि तस्य मृत्युभयं कुतः ॥ १०७ ॥\n\nनासादक्षिणमार्गवाहि पवनाऽत्प्राणोति दीर्घी कृतश्चंद्रांभः \n\nपरिपूरिता मृततनुः प्राग्घंटिकायाः सदा ॥\n\nछंदकाले विशालवह्नि वशगाद्रूरंधनाडी गणात्कायं कुरुते पुनर्न \n\nवितरं छिन्नद्रुमस्कंधवत् ॥ १०८ ॥\n\nकुंडली चालयित्वा तु भस्त्रीं कुर्याद् विशेषतः ।\n\nएवमभ्यासतो नित्यं यमिनः शंकते यमः ॥ १०९ ॥\n\nतथाभ्यासात् सूर्यभेदनमुज्जापि चापि शीतली ।\n\nएवमभ्यास युक्तस्य शमिनोयमिन कुतः ॥ ११० ॥\n\nमुहूर्त द्वय पर्यंतं निर्भयश्चालनादसौ ।\n\nऊर्ध्वमाकृष्यते किंचित् सुषुम्नागत कुंडली ॥ १११ ॥\n\nतेन कुंडलिनी तस्याः सुषुम्नायाः समुद्धृता ।\n\n४२अ)\n\nजहाति तस्मात् प्राणोयं सुषुम्नां व्रजति स्वतः ॥ ११२ ॥\n\nतस्मात् संचालयेन्नित्यं शंभु गर्भामरुंधतीं ।\n\nयस्मात् संचालेनाशु योगी रोगैर्विमुच्यते ॥ ११३ ॥\n\nयेन संचालिता शक्तिः स योगी सिद्धिभाजनं ।\n\nकिमत्र वहुनोक्तेन कालं जयति लीलया ॥ ११४ ॥\n\nब्रह्मचर्य व्रतस्यैनं नित्यं हितमिताशिनः ।\n\nमंडलात् दृश्यते सिद्धिः कुंडल्यभ्यासयोगतः ॥ ११५ ॥\n\nअभ्यासनिःसृतां चांद्री विभूत्या सहमिश्रयेत् ।\n\nतद्वारेदुत्तमागे तु दिव्यदृष्टिप्रदायकं ॥ ११६ ॥\n\nद्वासप्तति सहस्राणां नाडीनां मलशोधनां ।\n\nकुतः प्रक्षालनोपायः कुंडल्याभ्यासना दृते ॥ ११७ ॥\n\nइति शक्तिचालनं ॥\n\nइति मुद्रा दशप्रोक्ता ह्यादिनाथेन शंभुना ।\n\nकरणे सर्वसिद्धीनामेकैकापि क्षमैव सा ॥ ११८ ॥\n\nराजयोगं विना पृथ्वी राजयोगं विनानिशि ।\n\nराजयोगं विना मुद्रा विचित्रापि न राजते ॥ ११९ ॥\n\nमासतोभ्यसनं सर्व मनो युक्तं समाचरेत् ।\n\nइतस्रन च कर्तव्या मनोवृत्तिर्मणीषिणा ॥ १२० ॥\n\nखिलापि मध्यमानाडी दृढाभ्यासेन योगिना ।\n\nआसनं प्राणसंयाम मुद्राभिः सकला भवेत् ॥ १२१ ॥\n\nअभ्यासेषु विनिद्राणां मनुद्भूतसमादिषु ।\n\nरुद्राणी वा परामुद्राभद्रां सिद्धिं प्रयच्छति ॥ १२२ ॥\n\nउपदेशं हि मुद्राणां यो दत्ते सांप्रदायिकं ।\n\nस एव सुगुरुः स्वामी साक्षादीश्वर एव सः ॥ १२३ ॥\n\nतस्य वाक्य परोमुद्रां यो भ्यस्यति समीहितः ।\n\nअणिमादि गुणैः सोयं जायते कालवंचकः ॥ १२४ ॥\n\nइति स्वात्मावंदचिंतामणिनास्वात्मारामयोगीन्द्रविरचितायां \n\nहठप्रदीपिकायां मुद्रालक्षणं नाम तृतीय उपदेशः ॥\n\n४२ब्)\n\nनमः शिवाय गुरवे नादविंदु लयात्मने ।\n\nनिरंजनं पदं यांति नित्यं यत्र परायणाः ॥ १ ॥\n\nइंद्रियाणां मनोनाथ मनोनाथस्तु मारुतः ।\n\nमारुतस्य लयो नाथस्तं नाथ महमाश्रये ॥ २ ॥\n\nप्रणष्टश्च सित श्वास प्रध्वस्तो लीन विग्रहः ।\n\nनिश्चेष्टो निर्विकारश्च लयो जयति योगिनां ॥ ३ ॥\n\nउच्छिन्न सर्वसंकल्पो निःशेषगत चेष्टितः ।\n\nस्वावर्गलभ्यये ज्ञापि जीवत्या चंद्रतारकं ॥ ४ ॥\n\nयत्र दृष्टिर्लयस्तत्र भूतेन्द्रिय विविक्तया ।\n\nवेदशास्त्रपुराणानि सामान्य गणिका इव ॥ ५ ॥\n\nएकैव शांभवी मुद्रा गोप्याकुलवधूरिव ।\n\nअंतर्लक्षं वहिर्दृष्टिर्निमेषोन्मेषवर्जिता ॥ ६ ॥\n\nएषा सा शांभवी मुद्रा सर्वतंत्रेषु वर्जिता ।\n\nअंतर्लक्षविलीन चित्तपवनो योगी यदा वर्तते दृष्ट्या नि श्चल तारया \n\nवहिरधः पश्येन्न पश्ये तदा ।\n\nमुद्रेयं खलु खेचरी भवति या प्राप्या प्रसादाद्गुरोः शून्याशून्य \n\nविवर्जितं स्फुरति यत् तत्वं पदं शांभवं ॥ ७ ॥\n\nसा भव्या अपि खेचर्या अवगम्य च भिद्यते ।\n\nभिन्ने च स्रवते चंद्रादमृतं दिव्यरूपिणः ॥ ८ ॥\n\nतत्सर्वं ग्रसते सूर्यस्तेन पिंडो जरायुतः ।\n\nतत्रास्ति करणं दिव्यं सूर्यस्य परिपंथि च ॥ ९ ॥\n\nगुरूपदेशतो ज्ञेयं न तु शास्त्रार्थ कोटिभिः ।\n\nइदं सर्वात्मना शिष्यै रूपासीत ततो गुरुं ॥ १० ॥\n\nश्री आदिनाथेन तु सार्धकोटिलयप्रकाराः कथिता जयंति ।\n\nनादानुसंधानकमेकमेवमन्यामहेमुख्यतमं लयानां ॥ ११ ॥\n\nमुक्तासने स्थितो योगी मुद्रां संधाय शांभवीं ।\n\nशृणुयां दक्षिणे कर्णे नादमंतस्थमेकधीः ॥ १२ ॥\n\n४३अ)\n\nकाष्ठ प्रवर्तितो वह्नि काष्ठेन सहसाम्यति ।\n\nनाद प्रकर्तिनं चित्तं नादेन सह साम्यति ॥ १३ ॥\n\nविस्मृत्य सकलं वाद्यं नादे दुग्धांवुवन्मनः ।\n\nएकीभूयादथ सह चिदाकाशेन लीयते ॥ १४ ॥\n\nउदासीन परो भूयात् सदाभ्यासेन संयमी ।\n\nउन्मनीकरणं सद्योनाद एवावधार्यते ॥ १५ ॥\n\nसर्वचिंतां समुत्सृज्य सर्वचेष्टां च सर्वदा ।\n\nनादस्यैवानु संवंधा द्विधा चित्तं प्रलीयते ॥ १६ ॥\n\nआरंभश्च घटश्चिअव यथा परिचयस्तथा ।\n\nनिष्पत्तिः सर्वयोगेषु योगावस्था भवंतिताः ॥ १७ ॥\n\nब्रह्मग्रंथौ भवेद् भेद स्वानंदः शून्यसंभवः ।\n\nविचित्र तत्क्षणादेहे सर्वतः श्रूयते ध्वनिः ॥ १८ ॥\n\nदिव्यदेह स्वतेजस्वी दिव्यगंधस्त्वरोगवान् ।\n\nसंपूर्णे हृदयं शून्ये त्वारंभो योगिनो भवेत् ॥ १९ ॥\n\nअथ घटावस्था ॥\n\nद्वितीयायां घटी कृत्य वायुर्भवति मध्यगः ।\n\nदृढासनो भवेद्योगी ज्ञानादेव समेस्तथा ॥ २० ॥\n\nविष्णुग्रंथेस्तदा भेदात् परमानंदसूचकः ।\n\nअतिशून्ये मर्दलस्य भेरीशब्दस्तथा भवेत् ॥ २१ ॥\n\nतृतीयायां ततो भूत्वा सिंहस्येव महाध्वनिः ।\n\nमहाशून्यं तदा याति सर्वसिद्धि समाश्रयः ॥ २२ ॥\n\nचित्तानंदस्तथाजज्ञे सहजानंदसंभवः ।\n\nसुखदुःख जरामृत्यु क्षुधानिद्रा विवर्जितः ॥ २३ ॥\n\nरुद्रग्रंथि ततो भित्वा सर्वं पीड्यगतानिलः ।\n\nअथ निष्पत्सवस्था ॥\n\nनिष्पत्तौ वेगतः शब्दो वंशिकध्वनिवद् भवेत् ।\n\nएकभूतं तदा चित्तं राजयोगाभिधानकं ॥ २४ ॥\n\nसृष्टिसंहारकर्तासौ योगीश्वरसमो भवेत् ।\n\n४३ब्)\n\nअस्तु वामस्तु वा शक्ति गात्रे वा खंडितं महत् ॥ २५ ॥\n\nलये मृतमये सौख्यं राजयोगादवाप्यते ।\n\nराजयोगमजानंतः केवलं हठकर्मणाः ।\n\nसेवकान् कर्षकान् मन्ये प्रयासे फलवर्जितान् ॥ २६ ॥\n\nतत्वं वीज हठक्षेत्रमौदासीन्यं जलं तथा ।\n\nउन्मनी कल्पलतिका सद्य एव भविष्यति ॥ २७ ॥\n\nराजयोगः समाधिश्च चोन्मनी च मनोन्मनी ।\n\nअमरश्चापि चाद्वैतं निरालंवं निरंजनं ॥ २८ ॥\n\nअमनस्को मनस्तत्वं शून्यशून्यं परं पदं ।\n\nजीवन्मुक्तिश्च सहजं तुरीयं त्वेक वाचकं ॥ २९ ॥\n\nउन्मन्य व्याप्तये शीघ्रमुभौ द्वौ मम सम्मतौ ।\n\nतत्वं परं तथा शख्यं नादोपासनमेव च ॥ २९ ॥\n\nसर्वचिंतां परित्यज्य सावधानेन चेतसा ।\n\nनाद एक सुसंध्येयो योगसाम्राज्यमिच्छता ॥ ३० ॥\n\nकर्णेपिधाथ मूले च यः शृणोति ध्वनिं मुनिः ।\n\nतत्र चित्तं स्थिरं कुर्याद् यावस्थिर पदं व्रजेत् ॥ ३१ ॥\n\nअभ्यस्यमानो नादोयं वाह्यमावृणाते ध्वनिं ।\n\nतत्रासु प्रथमाभ्यासे नादो नानाविधो महान् ॥ ३२ ॥\n\nवर्धमाने ततोभ्यासे श्रूयते सूक्ष्मसूक्ष्मकः ।\n\nयत्र यत्रापि नादे चलगति प्रथमं मनः ॥ ३३ ॥\n\nतत्रैव यः स्थिरो भूत्वा तेन सार्धं विलीयते ।\n\nमनोन्मत्त गजेन्द्रस्य विश्रमोद्यानचारणः ॥ ३४ ॥\n\nनियामनः प्रसंवद्धे निनादो निशितां कुशः ।\n\nश्रवणमुख नयननासा निरोधने नैव कर्तव्यं ॥ ३५ ॥\n\nशुद्धौ सुषुम्नासरणौ स्फुटममलः श्रूयते वादः ।\n\nज्ञात्वा सुषुम्ना संभेदं कृत्वा वायुं च मध्यगं ॥ ३६ ॥\n\nकृत्वा सा चैन्दवस्थाने प्राणरंध्रे नियोजयेत् ।\n\n४४अ)\n\nतथा वसिष्टवचनं ॥ ३६ ॥\n\nइडाया पिंगलायां च चरतश्चंद्र भास्करौ ।\n\nचंद्रस्तामस इत्युक्तः सूर्यो राजस उच्यते ॥ ३७ ॥\n\nसर्वे हठलयोपाया राजयोगस्य सिद्धये ।\n\nराजयोग समारूढः पुरुषः कालपंचकः ॥ ३८ ॥\n\nइति श्रीसकलशास्त्रसमुच्चये स्वात्मारामयोगीन्द्रविरचितायां \n\nहठप्रदीपिकायां चतुर्थः उपदेशः समाप्तः ॥ \n\nश्रीरामाय नमः ॥ \n\nश्रीमत्कामपीठकमलायै नमः ॥ \n\nश्रीत्रिपुरांतक महारुद्र सकलमंत्रदीक्षादीक्षक कामपीठ गुरवे \n\nनमः ॥ \n\nअथ सम्यक् प्रवक्ष्यामि कामाक्षा शवरीरितं । \n\nशावरीतंत्रमत्यर्थं सद्यःप्रत्ययकारकं ॥ \n\nकदाचिद्धिमवत् पार्श्वे कार्तिकेय गवेषणा ।\n\nशवरीरूपमास्थाय गौधित्किन्नमानसा ॥\n\nपप्रच्छशंभुं सर्वेश सर्वागम फलप्रदं ॥\n\nगौर्युवाच ॥\n\nदेवसंति समस्तानि तंत्राणि जगतीतले ।\n\nपौराणवैदिकान्यन्यान्यतुला निरसातले ॥\n\nसिद्धानि यक्षजान्याशु पैशाचानि परींचिहि ।\n\nयक्षिणी पटलान्पत्रसौरंगाण चराणि वै ॥\n\nत्रैपुरान्यथ शैवानि चांडानि चुवुकानि च ।\n\nकौलानिभिल्लसंज्ञानि कैरातान्पथपंचि च ॥\n\nपंचारात्राणि पर्वाणि सर्वाणि विहितानि च ।\n\nपिहितानि परांचीणि धर्मगुप्तानि यान्यपि ॥\n\nमंत्र यंत्रादि संभूत रसौषधशतान्यपि ।\n\nतानि सर्वाणि गिरिश सिद्धशावरमित्यपि ॥\n\nफलंति न फलंत्याशु तेनाविश्वासितान्यपि ।\n\nकिमत्र कारणं देव तद्व्रूहि ह्यपरं च मे ॥\n\nजंतुमात्रक तं सद्यः फलत्याशु महीतले ।\n\nज्ञानिनां ज्ञानिना वापि अधिकार विवर्जिता ॥ \n\n४४ब्)\n\nकृतमात्रं फले कृद्यन्तु यन्मनस्यागतं हि तत् ।\n\nयेन च प्राप्तमतुलं ससिद्धो नात्र संशयः ॥ \n\nब्रह्मक्षत्रियविट्शूद्रा ये चान्येप्यन्यजातिजाः ।\n\nअधिकारिणस्ते सर्वे सद्यः फल विभूषिताः ॥\n\nएतद्व्रूहि महादेव करुणा शतसागर ।\n\nत्वत् प्रसादादहं सद्यः प्राप्नुयां तदनुत्तमं ॥ \n\nशंभुरुवाच ॥\n\nसाधु पृष्टं महादेवि मंत्रयंत्र रहस्यकं ।\n\nइदं कस्यापि नाख्येयं तथापि पुरतस्तव ॥\n\nभवानि वल्लभासित्वं तच्छृणुष्व वरानने ।\n\nपंचतंत्राणि सर्वाणि मयासंमथ्य वै पुरा ॥\n\nनिःसाराणि कृतात्पाशु न फलंति ततस्ततः ।\n\nसिद्धशावरसंज्ञं तु वीरभद्रस्वरूपिणा ॥\n\nमया सदग्धवीजं तन्नफलंत्येव कस्यचित् ।\n\nमोहार्थं रचितं देवि तत्तु पाषण्डवर्धनं ॥\n\nअतोत्रैव फलत्येव तथा कौलागमादिकं ।\n\nदक्षेण धूर्तरूपेण सिद्धशावरसंज्ञकं ॥ \n\nप्रयुंजितं पुरा तेन क्षोभितं जगतीतत्रयं ।\n\nअतो मया महादेवि तस्य शक्तिः प्रणाशिता ॥\n\nयो योगीत्यक्ते हो?हादि विषयस्तस्थ केवलं ।\n\nकदाचित् सिध्यतेतोवा स्वाधिकार विदूषितं ॥\n\nअभ्यर्हित तमंतुभ्यं तंत्रं सर्वफलप्रदं ।\n\nकामरूपाभिधं तत्र कामकल्पविवर्धनं ॥\n\nत्वयाप्येतद्यदाचीर्णं भविष्यति वरानने ।\n\nशवरी तंत्रं नामाग्रसं भविष्यति ॥\n\nदेवमानुषभाषाभिर्भूयांसो मनवस्त्विह ।\n\nयक्षराक्षसपैशाच भाषाभिर्मनवस्तथा ॥\n\nनानादेशोद्भवाभाषा तु लोमविलोमजा ।\n\nतथा कालस्य नियमः सूक्ष्मकालस्य निश्चयः ॥\n\nग्रहयोगादि नियमस्तथौषधविधि निश्चितिः ।\n\nएतान्यत्र हि मुख्यानि ध्यानादि नियमो न हि ॥\n\n(दक्षिणकर्णशब्देन अकारः तमारभ्य वामकर्णशब्देन क्षकारः \n\nतत्पर्यंतं जपेत् । पुनः प्रतिलोमविलोमेनेत्यादि \n\nग्रंथांतरोक्तरोत्याक्षमालेत्या कृतमिति ।)\n\n४५अ)\n\nनापिन्या स विधिः प्रोक्तो न प्राणस्य प्रतिष्ठिताः ।\n\nभूतशुद्धिर्न वाह्यंत मातृकान्या स इष्यते ॥\n\nअक्षमालाविधानेन जपः कार्यस्त्वयानघे ।\n\nध्यानं विधाय पुरतो देवतायास्तु दक्षिणात् ॥\n\nकर्णादादि विसर्गः स्याद् विंदुना मातृकाक्षरं ।\n\nउत्रा पंचमनुं पश्चात् पुनस्तं मातृकाक्षरं ॥\n\nएवमग्रे ततो वाम कर्णांतं प्रजपेन्मनुं ।\n\nएवं तु प्राति लोमेन दक्षिणश्रवणावधि ॥\n\nनमेरुं लंघयेत् तत्र मेरुर्देव शिरोमतः ।\n\nआदिक्षांतं इयं माला विज्ञेया ह्यक्षमालिका ॥\n\nअयं ध्यानविधिः प्रोक्तः सद्यो मानसजिन्मतः ।\n\nकामरूपाख्य देशे तु कामाक्षा यत्र देवता ॥\n\nकामशैलोस्ति तत्रासौ कामपीठमिति स्मृतः ।\n\nतत्र संलेख्य मंत्रं हि यत्रोपरि यथाक्रमं ॥\n\nगुरुणा वावनीयः सस्वयं पश्चात् पठेन्मनुं ।\n\nगुरोरभावे तस्यैव मूले शैलस्य पर्वणि ॥\n\nलिखित्वा प्रपठेन्मंत्रं कामं पीठं गुरुर्मतः ।\n\nअथ वा योगीशैले दक्षिणस्यां दिशि ध्रुवं ॥\n\nयोगां वा यत्र देवी सा लिखित्वा प्रपठेन्मनुं ।\n\nज्वालामुखी समीपे वा हिंगुलाजसमीपतः ॥\n\nलिखित्वा प्रपठेन्मंत्रं नान्यथैषा प्रसीदति ।\n\nमुख्यतस्त्री समीपे हि कामपीठेर्मनोर्ग्रहः ॥\n\nअत्रकां आंक्षमालेति यदुक्तं तस्यायमथः ।\n\nपंचाशदक्षरेषु अकारं प्रथमुच्चार्यसानुस्वारं ततः ॥\n\nशावरी तंत्र स्थितं मंत्रं पुनः अंकार सप्रणवं एवं ध्यानात् \n\nपरः समुपस्थापिताया देवताया दक्षिण श्रवणमारभ्य वाम \n\nश्रवणपर्यंतं मध्ये तेषु ते स्वंगेषु वर्णान् स्थापयन् \n\nक्षकारपर्यंतं पुनः वामश्रवणात् क्षकारमारभ्य अंकारांतं \n\nदक्षिण श्रवणांतं इयमक्षमाला प्रसिद्धा तदक्षाणां स्फटिकादि \n\nमणीनां माला ॥ \n\n४५ब्)\n\nअयं ध्यानविधिः मनः समाधि महान् अनेन मनो जपो भवति । देवता च \n\nसन्मुखा सद्यः प्रसीदति । अत्र मुख्यतः कामरूपदेशे कामशैल \n\nरूपकामाक्षपीठे गुरुणा मुख्यतस्त्रीरूपेण पुरुषरूपेण वा ॥ \n\nलिखित्वा यंत्रो परिमनुः स्थापनीयः गुरुः पठति प्रथमतः पश्चात् \n\nशिष्यः पठत् ॥ \n\nअयं मंत्रस्योपदेशविधिः ॥ \n\nअथवा दक्षिणदेशे योगां वा नगरे योगशैले पूर्ववल्लिखित्वा मंत्रो \n\nग्राह्यः ॥ अथवा नगरकोटे वा हिंगुलाजनगरे तत्तदेवता संनिधौ मंत्रो \n\nग्राह्यः ॥ \n\nमुख्यतः कामरूपविधिः ॥ \n\nतत्र तथा लोकानां सिद्धयोप्यनुभूयंते ॥ इति शावरी तंत्रमंत्राणां \n\nग्रहणोपायः ॥ तत्रादौ मंत्राणां संग्रहो वक्ष्यते ॥ सामान्यतः \n\nसर्वमंत्रशास्त्रेषु तत्तन्मंत्राणां षडयोगा उक्ता संति \n\nतत्तदनुष्ठानेषु दक्षिणपितरमार्गविधानेन \n\nचक्रमंत्रमुद्रानिरूपभ्रमेण भ्रामिताः साधकाभ्रंशिताश्च \n\nतद्वदिदं न भवति सफलं च तत्क्षणात्कालकर्मक्रियाज्ञानवशत इति \n\nनिरूप्यते ॥ \n\nभूयांसः संति कूटानि मंत्राणां भ्रंशसाधनं ।\n\nजातिभ्रंशादि हेतु त्वात् सव्येतर विधानतः ॥ \n\nमंत्रमुद्रा प्रयोगादि चक्रमंडलविभ्रमैः ।\n\nतथोपहारस्तपनं दुष्टद्रव्यादिभिर्ध्रुवं ॥\n\nब्रह्मक्षत्रियविट्शूद्र जाति साधारण क्रमात् ।\n\nफलभ्रम प्रवृत्ताश्च कामांधामति मोहिताः ॥\n\nइंद्रियादि विदुष्टाश्च स्वेच्छाचारविमोहिताः ।\n\nस्वप्रवृत्ति प्रवृत्ताश्च केवलं पाप हेतवः ॥\n\nतेनेदं दूषितं देवि प्राजमंत्रागमादिकं ।\n\n४६अ)\n\nततोतिरिक्तमेतद्धि सद्यः प्रत्ययसुंदरं ॥\n\nप्रवक्ष्ये मंत्रजातं हि देशकालादि निर्णयात् ।\n\nनात्र किंचिद्विधि फलं नवाजाति विगुंठनं ॥\n\nदुष्टद्रव्यादिभिर्न्नापि नवामुद्रादिभिर्विधिः ।\n\nतत्रादावनुक्रमणिका ॥\n\nशांभवी पटलं तत्रादौ कालिका पटलं ततः ।\n\nदुर्गायाः पटलं पश्चान् महेशी पटलं ततों ॥\n\nभैरवी पटलं पश्चात् त्रिपुरापटलं ततो ।\n\nविंध्यजापटलं पश्चाद् वनजा पटलं ततः ॥\n\nऐंदवी पटलं पश्चाद् भानवी पटलं ततो ।\n\nहेमंती पटलं पश्चाद्धेमजा पटलं ततः ॥\n\nकामिनी पटलं पश्चात् कांतजा पटलं ततः ।\n\nकाश्मीरी पटलं पश्चात् कंवुजा पटलं तथा ॥\n\nसुकेशी पटलं पश्चात् सैंधवी पटलं ततः ।\n\nसाक्षिणी पटलं पश्चात् शताक्षी पटलं ततः ॥\n\nशतभार्यास्तु पटलं ततः सेवंती पटलं ततः ।\n\nसुशीला पटलं पश्चात् शोमना पटलं ततः ॥\n\nकरुणा पटलं पश्चाद् वरुणा पटलं ततः ।\n\nदारुणा पटलं पश्चाद् भयजा पटलं ततः ॥\n\nरत्नजा पटलं पश्चाद् रविजा पटलं ततः ।\n\nराक्षसी पटलं पश्चाद् रमणी पटलं ततः ॥\n\nवसुजा पटलं पश्चादवनी पटलं ततः ।\n\nसामुद्री पटलं पश्चाच्छताक्षी पटलं ततः ॥\n\nसुमुखी पटलं पश्चाद् दुःखघ्नी पटलं ततः ।\n\nउपांग ललिता पटलं ललिता पटलं ततः ॥\n\nषट्चत्वारिंशदेतानि देवीनां पटलानि वै ।\n\nअद्यापि कामरूपेस्मिन् कामशैले शिरस्तले ॥\n\nखेलंति मातृका शैला प्रत्यहं गममागमैः ।\n\nतथा नगरकोटेस्मिन् ज्वाला मुख्याश्च सन्निधौ ॥\n\nखेलति देवताः सर्वा मध्याह्नेथदिनो?दये ।\n\nकृत त्रेतादि सर्वेषु पुरेषु प्रोक्त देवताः ॥\n\n४६ब्)\n\nअत एव हि कामाख्य शैलोसौ देवतामयः ।\n\nतत्र पादनिधानेन नरोनाशं प्रयाति हि ॥\n\nसर्वलोकैस्तु मध्याह्ने मध्यरात्रौ तथा ध्रुवं ।\n\nसायंदिनोदये तद्वदानंदभरनिर्भरं ॥\n\nगीतनादादि सकलं श्रूयतेधित्यकाजनैः ।\n\nतथा मातृ माहाशैले आत्रेयाश्रमसंनिधौ ॥\n\nआश्विनस्यशिते पक्षे दिवारात्रांजनैः समं ।\n\nआनुशेयस्य शिखरे जनयोगिभ्रमेन हि ॥\n\nयोगिनीस्त्री भ्रमेणैव प्रणीता पुलिनावधिः ।\n\nतथा गह्वरगेहेषु निमित्तेषु शिलाशितैः ॥\n\nशैलस्य हि पुरोभागे वटवृक्षस्य संनिधौ ।\n\nद्वारमेकं च गेहस्य विद्यते दक्षिणावधि ॥\n\nतत्र नृत्यंतिताः सर्वा देवतास्तु दिनोदये ।\n\nवालोप्यथ युवा वृद्धो मूर्खः सुज्ञोथवा ध्रुवं ॥\n\nपश्यतु स्वेच्छया देवी निर्मुक्तो मंत्र विद्यया ।\n\nयोगां वा भूधरे तद्वत् वसतन्तु समागमे ॥\n\nयोगिनी योगसंभ्रांत्यापति ब्रह्मिष्ट संभ्रमात् ।\n\nयेन केनापि लिंगेण संचरंत्याशु देवताः ॥\n\nमधुमाधवपूर्णायां बुद्धि पूर्वं हि साधकः ।\n\nआरूढयोगशैलांतं तत्र पश्यति निश्चितं ॥\n\nतथा रत्नाकर गिरौ फाल्गुणे मासि निश्चितं ।\n\nक्रीडंति सकला देव्यो योगिव्रात भ्रमेण च ॥\n\nत्वरिता शैलशिखरे न्यग्रोधांतर गह्वरौ ।\n\nसर्वकालेषु ता देव्यः क्रीडंती जनसंभ्रमैः ॥\n\nकुष्टी खजातिदिकाणादिविवचराचारादि संभ्रमैः ।\n\nशैलस्य दक्षिणे भागे मधु वृक्षस्य संनिधौ ॥\n\nयमुनाख्ये महातीर्थे स्नात्वा साधकपुंगवः ।\n\nसुचित्तमनसा तस्मिन् स्त्रियं कांचन पश्यति ॥\n\nपन पश्यति तत्कालं सर्वदेवमयीं शिवां ।\n\nसंध्यायास्तानमाख्यातं यस्य कस्यापि देहिनः ॥ \n\n४७अ)\n\nतस्य शैलस्य निकटे धारागिरिरिति स्मृतः ।\n\nमातृकाः सकला देव्यः तत्र संति दिनं दिनं ॥\n\nरामतीर्थ जले स्नातः ब्रह्मक्षत्रियविट् तथा ।\n\nदृष्ट्वा रामेश्वरं देवं तथा कादंविनी जले ॥\n\nसुस्नातः कमलां देवीं पूजयित्वा दिनोदये ।\n\nअभ्रभृंगां महादेवीं भृंगीवादन तत्परा ॥\n\nकंथाख्ये मालां ललितां पश्यत्पाशु न संशयः ।\n\nतां दृष्ट्वा तत्क्षणादेतत् प्रादौ प्रणमेन्नरः ॥\n\nसंस्तवेच्चित्रभाषाभिः प्राकृताभिरथापि वा ।\n\nसा तुष्टा परमा देवी ग्रहीत्वा तत्करे करं ॥\n\nपूर्वोक्ता देवताः सर्वा दर्शयत्येव तत्क्षणात् ।\n\nअत्र पूर्वोक्त स्थानेषु देवीनां साक्षात् प्रत्ययो दर्शिताः ॥\n\n* चववाद्यापि पूर्वोक्त विधानेन प्रत्ययो वलोकनीयः । अस्ति \nदक्षिणस्यांदिशि विंध्यात्तसस्वशैल इति प्रसिद्धः । तदंतः शिखरं \n\nमातृका शैल इति प्रसिद्धः मंत्रे स्थानं तदाभ्यास प्रत्यहं कामरूप \n\nदेशांतर्गत कामशैलावधि देव्यः क्रीडंति । \n\nदृश्यंते चाद्यापि । आश्विनसितपक्षे आनूपस्थले योगिनी योगिव्याजेन क्रीडंति \n\nदेवताः प्रतीता तटावधि । तत्र शैलस्य एकस्मिन् देशे विश्वकर्म निर्मितं \n\nततः शैलग्रहस्य दक्षिणद्वारि । अस्ति यक्षिणी वट इत्येको वटवृक्षस्तस्याधः \n\nस्थित्वा साधकसुंधि समयो । दिनादौवादिनमध्ये महानिशायां वा \n\nपश्यति पूर्वोक्त देवगणं । इति प्रत्ययविधिरद्याप्यस्ति । तत्र यदा कदाचित् \n\nसमये एक एव योगी आत्रेय पर्वतो परिदृष्टः स आत्रेयः । तन्न्मस्कृत्याभि \n\nवादयेत् । स एवोक्तं देवतागणं दर्शयति ॥ \n\nतथान्यत्रापि नगर ॥ \n\nकोटादौ इति इदं प्रत्ययार्थं गुल्यसंकेत स्थान देवीनां प्रोक्तं ।\n\n४७ब्)\n\nएतत् कस्यापि नाख्येयं ॥ साधकः स्वप्रत्ययार्थ पश्येदिति अस्य \n\nशावरीतंत्रस्य गुरुदेववीश्वासवतां फलप्रत्ययार्थं देवता \n\nसाक्षात्कार करणो पायो दर्शितः । किमुत मंत्रानुष्ठानवतां \n\nदेशकालकर्मक्रियाज्ञानवतां साधकानां प्रत्ययो भविष्यत्येवेति चित्रं \n\n॥ \n\nतत्र शांभवी पटलविधिः ॥ \n\nश्यामा शिवाथ वाला च वल्लभावेत्र वासिनी ।\n\nस्फुटाक्षीहरितालाक्षी कुटजाक्षी च कंकरी ॥\n\nशताक्षीदा नेत्र कुंडीनांमधुवासिनी ।\n\nमेठ्यराहंसगाहंसी विचित्राविधिपूर्वका ॥\n\nविधात्री वैनतेयाक्षी विरूपावेणुवासिनी ।\n\nकमलारम्यां पंकजाक्षी । पयोदिनी पांडवी पृथुमध्यां च पार्थिवा \n\nपंकवासिनी ॥ \n\nवराणना विधिश्रेष्टा विविधा वामलोचना ।\n\nचित्राक्षी चित्रकण्ठी च चिह्नगम्या त्रिलोचना ॥\n\nनारीरम्यानिधि प्रांतानष्टवेषानिनादिनी ।\n\nद्विचत्वारिंशदेतास्तु शांभव्यः संति शक्तयः ॥\n\nतर श्यामामनुविधिः ॥\n\nज्येष्ठे मासि त्व माया हि नदीतीरे सुनिर्मले ।\n\nतालीतालवनेरम्ये जपेत् श्यामां निशाविधौ ॥\n\nसंध्याकाले तु संध्याजं नित्यं कर्म समाप्यहि ।\n\nतातश्चंपक तैलेन नीलांवर परीवृतः ॥\n\nपद्माक्षमाला सुभगो निर्भयः शांतमानसः ।\n\nतालीमूलेखनित्यातु पंचहस्तमितस्ततः ॥\n\nजानुदध्नंस्थलं तस्मिन् कीरकान् नुरषा?तयेत् ।\n\nभूतांकुशस्य शाखोत्थान् पूर्वादि क्रमतस्ततः ॥\n\nचतुर्दिक्षु च चत्वारः कीलकाः परिकीर्तिताः ।\n\nप्रथमो भैरवस्तंभः द्वितीयश्छिन्नमस्तकः ॥\n\nक्रूरकर्मा तृतीयश्च सिद्धिदश्च चतुर्थकः ।\n\nपूर्वकीलकनिखातन मंत्रः ॥ \n\nकीलकभैरवस्तंभ भैरवस्तम्भय २ भैं स्वाहा ॥ \n\nद्वितीय कीलकनिखानमंत्रः ॥ \n\n(तालफलस्याभ्यंतरतो मज्जासरसंतिष्काशा तस्याहुति परिमितात् गोलकान् \n\nकृत्वेति भावः ॥)\n\n४८अ)\n\nचित्रांगच्छिन्नमस्तभयं मा कुरु २ पिशाचान् स्तंभय २ मं स्वाहा ॥ \n\nतृतीय । \n\nक्रूरकर्मत् क्रौर्यं मा कुरु २ मा कुरु चेतः समाधय २ क्रौं स्वाहा ॥ \n\nचतुर्थं ॥ \n\nसिद्धिदभयं मा कुरु सिद्धिं देहि २ अनुकूलो भव २ सींधं स्वाहा ॥ \n\nस्वमूर्धजं समुत्पाद्य आवेष्ट्यैतांश्च कीलकान् । \n\nदशावृत्यामनुं जप्त्वा एकैकं प्रतिरोपयेत् ॥ \n\nरक्तचंदनजैः पश्चादक्षतैः पूजयेत् त्रतान् ।\n\nजपाकुसुमगुच्छैश्च पूजयेत् कीलकाननु ॥\n\nपुराधूपं प्रदत्वा तु नारिकेल जलं ततः ।\n\nनैवेद्यं परिकल्प्याशु मध्ये कीलं ततः परम् ॥\n\nसुषासीनाभिधं नीलं नीलीतरुसमुद्भवं ।\n\nरोपयेत् करवीरोत्थैः कुसुमैः पूजनं ततः ॥\n\nकस्तूरी धूपमादद्यान्नैवेद्यं कदलीफलैः ।\n\nमंत्रः ॥ \n\nमध्ये कीलसुखासनममासनं स्थिरय २ चेतः समाधाय खं स्वाहा ॥ \n\nततश्चोपरि विशेन्मंत्री तस्मिन् भूमितले सुखं । \n\nश्यामां जपेन् महादेवी अयुतं शांतमानसः ॥\n\nआदौ ध्यानं प्रकुर्वीत पूर्वोक्त विधाना जपः ।\n\nतालावनांतरेखेल्लक २ ताली मनोरमां ॥\n\nआलीभिः सहगीताली करणी श्यामिकां मनुं ।\n\nइति ध्यानं ॥\n\nजपांते होममादध्यात् ताली गुग्गुलु सुगोलकैः ।\n\nदशांशेन ततः पूर्णां कर्पूरागरुणा सह ॥\n\nप्रदक्षिण त्रयं कुर्यादेतन्मध्ये वनांतरे ।\n\nझं झा मारुतवत् कश्चिज्जायते मर्मरः स्वरः ॥\n\nतस्मिनुपरि तत्काले संपश्येत् साधकोत्तमः ।\n\nततो नादात्मकंत्योतिर्जायते चुक्षुषो पुरः ॥\n\nतन्मध्ये तु महादेवी श्यामा षोडशवार्षिकी ।\n\nनीलांशुक परीधाना कस्तुरी वंदत प्रिया ॥\n\nस्वतनुद्युतिभिस्वच्छमिंद्रनीलप्रभाभरं ।\n\nन्यकुर्वति निरातंका नीलोत्पल विभूषणा ॥\n\n४८ब्)\n\nतां नमस्कृत्य विश्वेशीं तुष्टा भव वरानने ।\n\nइत्युक्त्वा मंत्रिणे तुष्टा सा ददाति वरत्रयं ॥\n\nपरमानसविज्ञानं विद्यां चाति मनोरमां ।\n\nसौंदर्यं च कुरूपस्य जगती मोहन क्षमं ॥\n\nमंत्रः ॥ \n\nप्रवलतालतलवासिनी श्यामले श्रीसिद्धिं देहि स्वाहा ॥ \n\nअस्यैव प्रतिरूपो हि कामरूपेक भाषया ।\n\nप्रोच्यते तत्र नैवैषा यथाविधिविकल्पता ॥\n\nतालीवनांतरे गत्वा ज्येष्टा मायां निशांतरे ।\n\nजपेत् श्यामामनुं तत्र सहस्र द्वितयं किल ॥\n\nमहारात्रौ गते पश्चात् तालीपत्र सुदर्भकैः ।\n\nहोमं कुर्यात् सहस्रं हि पूर्णाताला फलेन च ॥\n\nप्रसन्नावरदा देवी अतीतादि प्रवोधकं ।\n\nअनागत प्रवोधं च मंत्रिणे प्रददंति हि ॥\n\nमंत्रः ॥ \n\nआगोहानेमानह देवो हु हु कलि विलिविकरिवोकरिवोहुं ॥ \n\nअत्रायं क्रमविधिः ॥ \n\nज्येष्ठे मासि अमायां कृत संध्या कर्मानुष्ठानो रात्रौ \n\nतालीतालवनांतरे गत्वा नदीतीरे तालवनमध्यप्रदेशे तालमूले समीप \n\nभूमीं जानुमात्रं खनित्वा इतस्ततश्चतुरस्रं पंचहस्तं विशोध्य \n\nपरितः मृत्तिकां परिधी कृत्य तन्मध्ये भूतांकुशवृक्षं \n\nशाखाकृतांतश्चतुरकीलकान् पूर्वोक्त मंत्रैः दशवार पठितैः \n\nप्रत्येकं पूर्वादि क्रमेण प्रतिरोपयेत् ॥ तैरेव मंत्रैः पूजादि नैवेद्यं \n\nसमर्पणं रक्तचंदनमिश्रिताक्षतैः पूजा जपः श्यामा मंत्रस्य \n\nपूर्वोक्ताक्षमालविधानेन । एतस्य प्रतिरूप मंत्रः ॥ कामरूप भाषया \n\nप्रोक्तः ॥ \n\nतत्र न कीलकाद्यारोपविधिः ॥ \n\nजपः पूर्वस्माद्विगुणः फलस्यातीतानागतज्ञानं । तदेवस्य भाषा \n\nमंत्रस्य प्रतिलोम्यात् पठने फलांतरमाह ॥ \n\nश्यामामंत्रस्तु पूर्वोक्तः कामरूपैक भाषया ।\n\nतस्यैव प्रतिलोम्येन पठनादयुतं ध्रुवं ॥\n\nतस्मिन् काले वने तस्मिन् कपित्थ फलकारितः ।\n\nहोमस्ततो जगद्धात्री रससिद्धिं प्रयच्छति ॥ \n\nमंत्रः ॥ \n\nहुं वोरिकवोरिक चिलिविलिक हु हु वो देह नमा मोहयो तुं । \n\nवैपरित्ये तु यो वर्णः आदिगः प्रांतगोचरः ।\n\n४९अ)\n\nसानुस्वाराप्राचाचोपः प्रतिलोमविधिस्त्वयं ॥\n\nतत्र प्रतिलोम्येन भाषा मंत्रपठने पूर्वानुपूर्व्यायः । प्रथमो वर्णः \n\nसप्राति लोम्ये प्रांतगो भवति । स च विंदुना सह पठनीयः । एतस्येव फलं \n\nससिद्धिः । तेत्र कुष्टकुणपखंजान्धादयः सिद्धा भवंति स्वांगाश्च \n\nभवंति ॥ इति श्यामाविधिः ॥ \n\nअथ शिवाविधिः ॥ \n\nश्रावणेमासि चाष्टम्यां कृष्णपक्षे निशांतरे ।\n\nशतपत्रीवनांतस्थः स्नातः कौसुंभतैलकैः ॥\n\nकौसुंभवसनावृतः । तथा कौसुंभगंधान् अत्रापि च स्थलं शोध्यं \n\nपूर्ववत् कीलसंविधिः ॥ होमः सहस्रं त्रितयं कौसुंभ कुसुमैः किल \n\nतत्संख्यानको जपः । प्रोक्तो मध्यरात्रे गते सति । \n\nशतं निनादा जायंते मंडलादा समं ततः ।\n\nघोराः कर्कशभाषिण्यो डाकिन्योक्त महाभयाः ॥\n\nशाकिन्योपि शतं तत्र नदंति भयदारुणाः ।\n\nतत्कील प्रतिरोपैस्तु नायांति जपमंडलं ॥\n\nइदं मिथ्येति मनसा भावयन् साधकोत्तमः ।\n\nस्वांत ध्यानैक निरतो जपमालोक्तमानसः ॥\n\nन पश्यति पुरो विघ्नान् जपहोमांतरायकान् ।\n\nएवं यदा यदा तस्मिन् शपत्री वनांतरे ॥\n\nअंतरायादिकं पश्येत् तन्मिथ्येति च भावयेत् ।\n\nतस्मिन् तस्मिन् क्षणे मंत्री समाहितमनाः स्वयं ॥\n\nदेवानां ध्याननिरतो जपमालाकृतोद्यमः ।\n\nएवं काले गते तस्मिन् देवी देवशतैर्वृता ॥\n\nनृत्यं किन्नरसंयुक्ता उद्गास्यद्गणशोभिता ।\n\nजपाकुसुमसंकाश तनु ज्योतिः शतावृता ॥\n\nस्वकरावस्थितं चैक फलं तत्साधकाय हि ।\n\nप्रयच्छति सदा तुष्टा ते नासौ साधकोत्तमः ॥\n\nदूरं याति क्षणैतेवमनः पवनवेगवान् ।\n\nअदृश्यः सर्वलोकानां अपि राजगृहांतरे ॥\n\nमंत्रः ॥\n\nओं शिवे शिवदूती शं शं सीखकरपंकजफले देहि मनोजवचरणयोर्देहि \n\nभ्रंमभं नमः ॥ \n\nअस्यापि भाषा मंत्रोस्ति स चोच्यते ॥ पांड्य भाषया ॥ \n\nमंत्रः ॥ \n\nअनविलकुंड इलि निमातंमिभुंभं ॥\n\n४९ब्)\n\nअस्यापि जपस्तद्वत् षट्सहस्रं विधीयते ।\n\nतेन काराग्रहान्मंत्री पश्यत्वादी प्रयाति हि ॥\n\nअत्यंत निगडावद्धः सोपि पाति क्षणेन हि ।\n\nतथा राजाराजपुत्रस्तथासौ वहिरुद्गतेः ॥\n\nन केन प्रतिरुद्धोसौ कृतांत इव दृश्यते ।\n\nइदमद्यापि सामुद्रीः पांड्या देशांतरे स्थिताः ॥\n\nकुर्वंति राजपुत्राश्च पश्यतो हरणं ध्रुवं ।\n\nपश्यतो हरणी विद्यानास्त्यन्या जगती तले ॥\n\nध्यानं ॥ \n\nउद्यद्भानु सहस्राभां कमलासन पूजितां ।\n\nहस्ते मोहमयं पाशं दधानां प्रभजेच्छिवां ॥\n\nअत्र पूर्वे मंत्रे डाकिन्यादयः शतमायांति प्रतिवंधकारिण्यो \n\nजपमध्ये वा तत्र अक्षमाला समाहितो भूत्वा मंत्री तन्मिथ्येति मनसि \n\nसंचिंत्य जपहोमादि कारयेत् ॥ एव मुक्तेन प्रकारेण देवी प्रसन्ना भवति । \n\nतेन स्वकर स्थित फलं मंत्रिणे प्रयच्छति तेनैव सिद्धयो भवंति । \n\nदूरगमनं अप्रत्यक्षी करणं राजाद्यंतर गृह संचरणं तथा च \n\nपांड्यभाषया शिवामंत्रः पूर्वोक्तः स चक्षणैवदीकृतं मोचयति ॥ \n\nराजापराधिनमपि राजवद्देवकारमति । इदं पश्यतो हरणं नाम \n\nमहाविद्या ॥ पांड्यदेशीय लोकानां प्रसिद्धा ॥ अत एव पांड्याः \n\nसमुद्रांतरं नौका स्थिताः । राजानं राजभंडारं स्वेच्छया \n\nलुंठयंति । इदमद्यापि प्रसिद्धं तदेवान्य विधया प्राह ॥ \n\nसिंहलद्वीपदेशे तु प्रयाशारत्नकारिणां ।\n\nइयं वलवतीविद्या सर्वसौख्य प्रदायिनी ॥\n\nमोहयित्वा तु नृपतिं सद्योधनपतिं प्रभुं ।\n\nसमुद्रमपि भूशंते समस्तारत्नजातयः ॥\n\nकंदर्प्य चित्रकारेण भूतलेस्मिन् प्रकाशिताः ।\n\nतेनैव योगेन ताहि भूमौ सम्यक् चरंति हि ॥\n\nइयं वलवतीविद्या कामरूपेपि वर्तते ॥\n\nइति शिवामंत्रविधिः ॥ अथ वालामंत्रविधिः ॥ \n\nउद्वसग्रामसद्वने हेमवृक्षशताकुले ।\n\nहेमंतर्तौ पुष्पमासि पूर्णमास्यां विधूदयात् ॥\n\n५०अ)\n\nहेमवीजसुतैलेन कृत स्नान विधिर्न्नरः ।\n\nकौशेय वसनस्तद्वत् कषाय वनस्तथा ॥\n\nनग्नोथ वा जपेन्मंत्रं वालाया वालकोपमः ।\n\nगोमयेन समालिप्य शून्य गेहस्य भूमिकां ॥\n\nचंदनेन समालिप्य तत्पश्चात् कुंकुमेण तु ।\n\nतत्र दूर्वादलैः पूज्यो भूतले सुकृतासनः ॥\n\nजपेद्वालामनुं लक्ष्यं धत्तूरं कुसुमैः सकृत् ।\n\nहोमं कुर्यात् सहस्रं हि हेमवीजेन चार्चनं ॥\n\nततो रात्रेः प्रांतभागे वालासापंचवार्षिका ।\n\nहेमवस्त्रपरीधाना मुक्ता भरणभूषिताः ॥\n\nदूरान्मंत्रिद्रुमारूढा लालसावालभूषणा ।\n\nतां दृष्ट्वा दूरतो धावन् गच्छे तत्संनिधौ तदा ॥\n\nसापि मोदप्रहृष्टा हि चुंवंत्पाशुतदाननं ।\n\nतच्चुम्बनेन मंत्री स जायते रसनायकः ॥\n\nसभा मध्ये तु यां वार्तां करोति स हि साधकः ।\n\nरससंदोहिनीसास्यान्मोहिनी सर्वसंपदः ॥\n\nवार्ताभिर्मुह्यते राजा मुह्यते कामिनी तथा ।\n\nमुह्यते वारवनिता मुह्यते राजभामिनी ॥\n\nव्याघ्रादि पशुजातीनां मोहनं तद्वचो भवेत् ॥\n\nध्यानं ॥\n\nकनककपिलमौली रोचनारंजित श्रीशतमुख मुखदेवैः पूज्यमाना \n\nमनोज्ञा । \n\nललितवचन चेष्टाचारु चंद्रावतं सा नयनसुभगभालामन्मुखे \n\nसास्तुवाला ॥ \n\nमंत्रः ॥\n\nओं पंचवार्षिकिवालेवचनमाधुसिं मम देहि देहि करुणां कुरु २ ह्लीं \n\nह्लीं ॥ मुख्यतश्चात्र मंत्रोस्या वाले ह्लीं ह्लीं इति ध्रुवं ॥ \n\nध्यानार्थं पल्लवः प्रोक्तः नासावावस्यको मतः ।\n\nएतस्य प्रतिरूपो हि मंत्रोमगधभाषया ॥\n\nतस्या युतं जपः प्रोक्तस्तस्मिन्तु द्वसमंदिरे ।\n\nजपांते ललिता देवी वाला प्रत्यक्ष गोचरा ॥\n\nह्लीं ह्लीं मिति वदंत्याशु मंत्रिणः कर्णमंडले ।\n\nतद्वीज स्मरणान्मंत्री त्रैलोक्यावश्यकारकः ॥\n\nमंत्रः ॥\n\nओं मायी ओं मायी दायी मोहिवसंदेहि वालिके वालि ह्लीं ह्लीं ॥ \n\nअत्र वालामंत्रस्य चतुरक्षरत्वमेव मुख्यतः । \n\n५०ब्)\n\nअन्येतूपमंत्राः । अत्रैव प्रोक्ताः । तथाहि ॥ \n\nपंचवार्षिकी ह्लीं ह्लीं इत्येको मंत्रः ॥ वाले च वनमाधुरीं देहि \n\nह्लीमित्यपरो मंत्रः । पंचवार्षिकी करुणां कुरु २ ह्लीमित्यपरः । इति मंत्र \n\nचतुष्टयी ॥ महाविद्येति विख्याता । अत एव महामोहकरी ॥ नृपामात्यास्त्री \n\nवेश्या राजस्त्री मोहकरी । एतस्य प्रतिरूपं कंमगधभाषया \n\nमंत्रातरं तस्मिन्नेव काले पौषपौर्णमास्यां उद्वाससदने \n\nहेमवृक्षाः । धत्तूरवृक्षाः तदा कुले तैर्वासे धत्तूरकुसुमैर्होमः ॥ \n\nधत्तूरवृक्षवीजैः पूजा ॥ \n\nएतस्यैव प्रथांतरमाह ॥ \n\nमागधेषु हि देशेषु शिव योगीति कश्चन ।\n\nजप्त्वैनंमत्यर्थं च यथोक्तेन विधिना ततः ॥\n\nजयसिंहस्य भूपस्य पुत्री कामकलाभिधा ।\n\nवसी च कारतां सद्यः पुन्नाम द्वेषकारिणी ॥\n\nअत्यंतवीतरागासास्वनामद्वेषकारिणी ।\n\nयोगाभ्यासैक निरता योगमाया विनिर्गता ॥\n\nकृशांगी स्वशनासीता जातायौवनशालिनी ।\n\nततस्तां जयसिंहोपि दृष्ट्वा विक्लिन्नमानसः ॥\n\nवरार्थं चिंतयामास भूपतीनां कुमारकान् ।\n\nकदाचिद्वनिताद्वारापप्रच्छ स्वतनूद्भवां ॥\n\nवालेकस्तेभिलषितो राजपुत्रेषु सुंदरः ।\n\nइत्युक्तं तस्य चाकर्ण्य देवी कामकला हि सा ॥\n\nनास्य पिंडस्य भर्तास्ति भवितावान कश्चन ।\n\nइत्युवाच स्वजनकं विरक्ता विषयेषु सा ॥\n\nइत्येतद्वचनं श्रुत्वा नृपश्चिंता शता वृतः ।\n\nजगमसंघोरं मृगया व्याजतो ध्रुवं ॥\n\nवने दूरं गतो राजाददर्शाश्रममुत्तमं ।\n\nसुवर्चसो मुनीन्द्रस्य वेदघोषसमाकुलं ॥\n\nप्रशांतश्चापदाकीर्णंमद्वैतं सुमनोहरं ।\n\nवापीकूपसरस्संघैर्मध्ये मध्ये विराजितं ॥\n\nतत्रावतीर्यचाश्वासंत्यतिर्मति सुंदरः ।\n\nप्रतिवध्याश्चमस्मिह्निजगामाश्रम गह्वरं ॥\n\nसदृष्ट्वामुनिराजं हि दंडवन्निपपात च ।\n\nउत्तिष्टोत्तिष्ठ राजेन्द्र इत्यभाष्य मुनीश्वरः ॥\n\nकस्य देशस्य राजात्वं कुतश्चात्र समागतः ।\n\n५१अ)\n\nइत्युक्तो मुनिना तेन प्रतिभाषत वै नृपः ॥\n\nअहं मागधदेशस्य राजाचिंता वशोध्रुवं ।\n\nत्वत्समीपमिहायातो यदीच्छसि कुरुष्व तत् ॥\n\nपुत्रीकामकला मे हि त्यक्त कामास्ति सांप्रतं ।\n\nइत्याकर्ण्य वचस्तस्य भावगर्भं मुनीश्वरः ॥\n\nदिदेशमंत्रमेनं हि शिष्याय शिवयोगिने ।\n\nराजापि शिवयोगीन्द्रं धृत्वा च करपंकजे ॥\n\nनिर्जगामाश्रमात् तस्माद्यातः स्वनगरी प्रति ।\n\nततस्तस्मै मुनीन्द्राय ददौ ग्रामाद्वहिर्गृहं ॥\n\nशोणभद्रतटे रम्ये निववासस योगिवान् ।\n\nराजपुत्री सदास्नाते मायांतीतं महानदं ॥\n\nददर्श शिवयोगीन्द्रमुह्यमानावभूवहि ।\n\nकामपीडित चित्तासा जगामाच तदाश्रमं ॥\n\nतं ददर्शलसद्रूपं ललितापांगसुंदरं ।\n\nप्रस्फुरदधरं वक्त्रमावृणोति पुनः पुनः ॥\n\nपुलकांकितदोर्दण्ड दृढकंचुक शालिनं ।\n\nकंपसं सर्जितांगी च प्रस्फुरल्लोचनांचला ॥\n\nस्वेदविन्दुलसद्वंददधाना वदनांवुजे ।\n\nभीतभीते च सावाक्यं प्रस्खलद्वर्णवंधरं ॥\n\nप्रहसद्वदनागुप्तं दंतमाणिक्यमालिका ।\n\nप्रोवाच शिवयोगीन्द्रं भावाकूतमनोरमं ॥\n\nमुने कुतः समायातं किन्नाम भगवन्वद ।\n\nदर्शनीयोसि जगतामानंदशतदायकः ॥\n\nजगदार्ति हरो राजा जगतां हि कलावतां ।\n\nकामिनीनां मनो भावो मूर्तिमानिवलक्ष्यसे ॥\n\nकास्ति पुण्यवतीकांता तक्तारुण्यनायका ।\n\nकथं वाद्यतया युक्तस्त्वंनगसमः सदा ॥\n\nयोपिकोस्तुभवान्भव्य श्रोतुमिच्छतिमद्वचः ।\n\nअहं दीनाऽवलानाथत्वंद्रूपपरिमोहिता ॥\n\nकामाशुगपदीघात शतच्छिद्रित मानसा ।\n\nमामनाथ भये नाथ पाणौ कर्तु त्वमर्हसि ॥\n\nअवलानां वलं चैतत् कां भो पक्षा विधौ ध्रुवं ।\n\nस्वजीवन परित्यागस्तन्निमित्तंस्त्वमेव हि ॥\n\nइत्युक्तः कामकलया स योगी ज्ञातमानसः ।\n\nउवाच तां मोहनांगी कामोरतिमिवा परां ॥\n\nअये भद्रांगि भद्रं ते त्वस्ति लक्षणमति ध्रुवं ।\n\n५१ब्)\n\nअविश्वास्याः स्त्रियः पुंभिरहं कार्या विधौ ध्रुवं ॥\n\nपुनः कामकला प्राहस्तं मुनीन्द्रं स्फुराशया ।\n\nअये नाथ त्वदीयांघ्र छायाशैत्यैक जीविनी ॥\n\nअथ त्वमेव वदसि विश्वास्याः नास्त्रियस्त्विति ।\n\nरावमुक्तस्तया योगी कामिन्या मन्मथा श्रिया ॥\n\nप्रोवाच सरसं वाक्यं सदा यादिष्ट मानसः ।\n\nकमले क्षिणिते रूपं दृश्यते सुमनोहरं ॥\n\nअस्यरादेशस्यराज्ञोत्वं पुत्री प्रेमवर्धिता ।\n\nराजापराधः कर्तव्यः कथं वै योगिनामया ॥\n\nएकांतवसति पुण्या योगीनामिति दुर्लभा ।\n\nतपस्विषु परीहासो यन्मुनीनां परिग्रहः ॥\n\nइत्युक्ता मुनिना वाला प्रोवाच चपले क्षणा ।\n\nअहमेव पुरा ब्रह्मन् त्यक्तकांतकथा यथा ॥\n\nइति कृत्वा गुरुर्मेपि चिंता संततमानसः ।\n\nअद्यापि यतते मेहि पाणिग्रहविधौ मुने ॥\n\nइति मां त्वत् संगतिः श्रुत्वा नृपोपि श्रुत सुंदरः ।\n\nभद्रमित्युत्कटं चित्ते संतोषं तोषयिष्यति ॥\n\nयदुक्तं नाथ योगो हि परिग्रह विदूषितः ।\n\nयता नामेव सर्गो * परिव्रजन शोभितां ॥\n\nसंत्यन्येपि वसिष्टाद्याः श्रुतसंतुष्ट चेतसः ।\n\nकिं परिग्रह दुष्टास्ते नाथ चित्ते कुरुष्व तत् ॥\n\nअहमेप्युपवासाद्यैः शुद्धचित्ता सदाशया ।\n\nत्वं चेदुपेक्षसे नाथ मरणं शरणं मम ॥\n\nइत्युक्तस्तुतया देव्या मुनिः कामकलाकुलः ।\n\nअश्रद्धेति प्रतिवाक्येन स्वासयामासतां सखी ॥\n\nततस्तौ कृत संतोषो राजदूतीभिः परीक्षितौ ।\n\nअन्योन्यवार्ताविज्ञातं शून्यंता दधती ध्रुवं ॥\n\nएतस्मिन्नंतरे चार नारीभिः * * * * * ।\n\nएतस्य प्रतिरूपं हि मंत्रोन्य गंधभाषया ॥\n\nप्रजप्तस्तु तथा रात्रौ तत्रैव मृतभूमिषु ।\n\nनात्र होमोस्ति देवी सा गुप्तरूपेण मंत्रिणे ॥\n\nददाति लघुवेत्रं हि तेन वेत्रेण साधकः ।\n\nशृंखलां भंजयेत् सद्यो लोहकोटि प्रकल्पितं ॥\n\nतथा द्वारकपाटानि कलिलानि तथा शतं ।\n\n५२अ)\n\nपाषाण कुड्यजातानि ककुभानि शतावधि ॥\n\nलोहकील सहस्राणि गजवाजीनिवंधनं ।\n\nनिगडानां सहस्राणि भंजयेत् साधकः क्षणात् ॥\n\nप्रत्ययार्थं प्रवक्ष्यामि तस्य मंत्रस्य कीलकं ।\n\nयेन केनापि भांडानां पाकशालानां प्रगम्य हि ॥\n\nएतन्मंत्रेण संमंत्र्य वीजान्यंवरशाखिनः ।\n\nसंत्यजेत् तत्र शालायां भांडभंग क्षणेन हि ॥\n\nजायतेद्यापि तस्यैषा प्रतीतेः सर्वगोचराः ॥\n\nअथमंत्रः ॥\n\nवांसथा उगोर हि तु केलकेला ओथातुकभीजभांडावः । अत्र फाल्गुण \n\nकृष्णप्रतिपदि रात्रौ वेत्रवासिनी जपः । श्मशान भूमौ कार्यः \n\nपूर्ववद्भूमिं * तस्ताः ॥ पंचहस्तं जानुदध्नं खनित्वा तत्र पूर्वोक्त \n\nकीलकं चतुष्कं चतुर्दिक्षुनोपयित्वा मध्ये चासन्न कीलकं संरोप्य \n\nतदुपरि संस्थित्वा जपः । पंचसहस्रं कार्यः होमो दशांशेन \n\nवेत्रमूलैः ॥ ततो देवी वेत्रं प्रददति तेन वृश्चिक सर्पविषं तद्वेत्र नीरेण \n\nपीते नश्यति ॥ \n\nअद्यापि वंगदेशे पुरुजलाठीति प्रसिद्धः । \n\nतस्य दंडस्य तस्यैव प्रतिरूपं भाषामंत्रः ॥ \n\nतत्र होमाभावेपि साफल्यमस्ति ॥ अत्र स एव क्रमो जपस्य फलांतरं । लोहादि \n\nशृंखलाभंगः ॥ भांडपाकशाला ताम्रघटीघटन हठः । तत्र \n\nगत्वा अम्वरशानाख्ये खेलवृक्षः । तस्य वीजानि अभिमंत्र्य पाकस्थले \n\nचेत्यक्तानि तदा भांडानां शतच्छिद्राणि भवंति ॥ इत्यद्यापि वंगदेशे \n\nप्रतीतिरस्ति । अवलाजनः कोपो न तथा करोति ॥ एतस्य प्रथांतरमाह ॥ \n\nयंत्रस्थानानि यत्रैतान्य तुलान्यग्नि भावनात् ।\n\nजायते पृथिवीशानां तद्भंगे यं विधिः स्मृतः ॥\n\nसिंसरूवृक्ष वीजानि मालिचूर्णे चतुद्वयं ।\n\nसंमंत्र्यानेन मंत्रेण रात्रौ स्वकर संपुटे ॥\n\nतद्द्वयं मर्दयेन् मंत्री भज्यंते तानि तत्क्षणात् ।\n\nरथनिर्माण काले हि तत्समीपे तु मंत्रिणा ॥\n\nकरंकी वीज भस्माशु मंत्रांते तु स निक्षिपेत् ।\n\n५२ब्)\n\nतन्निक्षेपनीयं तत्सरथो भज्यते ।\n\nराजमंदिरनिर्माणे शाकवृक्षस्य भस्म हि ।\n\nसंमंत्र्य मंत्री तद्वारे निक्षिपेत् पंचमी तिथौ ॥\n\nरात्रौ क्षणेन तद्गहे काष्ठभंगेन संपतेत् ।\n\nगठदुर्गारि निर्माणे प्रजपेन्मनुमुत्तमं ॥\n\nद्वादश्यां निशि भौमे च तत्कानि संपठेद्धि तत् ।\n\nसामुद्रवालुकां मंत्री कुड्यादौ संप्रति क्षिपेत् ॥\n\nतत्काल भंगमाप्नोति कुड्यादि पृथिवी तले । \n\nअत्र यंत्र स्थानानि रथारोह्याग्नि यत्र निर्माणे स्थाने \n\nभूपालैर्युद्धार्थं क्रियमाणाग्नि वाणयंत्रस्थाना नित्यर्थः ॥ \n\nअत्रसिझर वृक्षवीजानि झर्झरवृक्षवीजानिमालिचूर्णगंधे मालि \n\nचूर्णगंधमालि चूर्णं । तद्वयमनेन मंत्रेण मंत्रितं मंत्री \n\nस्वकरे मंत्रयेत् ॥ मर्दनकालेग्नि च्छाणदि यंत्राणि मज्यते । करंकी वीजं \n\nतद्भतेन मंत्रेण मंत्रितं रथनिर्माण कालेरथोपरि रात्रौ चेन्निक्षिप्ते \n\nतदारथं ॥ क्षणाद्भज्यते शाकवृक्ष प्रसिद्धः ॥ तस्य भस्मसंमंत्र्य \n\nराजगेहद्वारे पंचम्यां रात्रौ चेन्निक्षिप्तं तदाराजगेहं क्षणात् पतति ॥ \n\nतथा गड दुर्गादौ राज्ञां द्वादश्यां भौमवारे निशि तत्समीपे \n\nजप्तोयं मनुस्तत्कालं गड दुर्गादि पातयेत् तिथा कुड्यादौ \n\nसमुद्रतीरवालुकां संमंत्र्य प्रक्षिपेत् पतति ॥ इदं दुर्गादावपि कार्यं \n\nसमान क्रियत्वादिति ॥ अत्र सर्वत्र वेत्रेण देवदत्तेन मंतेण संयोजयेत् ॥ जपेत् \n\nतेन तत्कालं सिद्ध्यत्याशु यथोदितं ॥ अत्र भाषा मंत्र वीजादि मंत्रेण \n\nसमये देवता दत्तेन वेत्रेण सद्योन्य मंत्रयेत् ॥ तेनोक्त यंत्रादि भंगो \n\nभवति ॥ इति वेत्रवासिनीविधिः ॥ अथ स्फुटाक्षीविधिः ॥ \n\nनारंगरनारीकेलीनावने वा वा नदीतटे माधवमासि चाष्टम्यां \n\nकृष्णपक्षे निशाविधौ । अथ वा *? तरे रम्ये तादृग्वनविभूषिते । अथ वा \n\nकमलाभूषिते स सरस्तटे वापी कुटजसंयुक्ता पुन्नागादि विराजिता ॥ \n\n५३अ)\n\nतस्या तीरेऽथवा मंत्रं प्रजपेदेनमुत्तमं ।\n\nसहस्रं प्रजपेन्मंत्रं खनित्वा भूमिमुत्तमां ॥\n\nकीलादि विधिमाधाय जपेदेनं विधिं ततः ।\n\nअत्रायांति महाघोरा वेताला कुंतपाणयः ॥\n\nतानालोच्य पुनर्मंत्री वामपाणिना स्वसृता ।\n\nतान्ससिच्य ततः सद्योयांतितेखमनाकुलं ॥\n\nततः पुनः समारंभ कुपी मंत्र जपस्य हि ।\n\nएवं जपेत् समारंभे पुनः कात्यायनी स्वयं ॥\n\nआयाति शवमुंडानि वर्षती च पुनः पुनः ।\n\nभीषणाभीति नयना कराला दशनाकुला ॥\n\nतामालोच्य पुनर्मंत्री वामजंघात् सृजाध्रुवं ।\n\nसिंचयेत् तां ततः सापि प्रयाति गगनांतरं ॥\n\nततः पुनः समारंभे जपेन्मंत्री यथाविधिः ।\n\nभैरवी पुनरायातिलंवांवररदद्वया ॥\n\nगजमुंडं चेयंती वर्षंती शोणितं भुवि ।\n\nतत्समीपे महाघोरा कराला लम्वपाणयः ॥\n\nवीरवीरेश्वरीश्चान्ये च वेपंतः स्वशोणितं ।\n\nभयनादकरा केचित् डमड्डमरुपाणयः ॥\n\nहाहेति प्रतिभाषंतः शस्तमां दोलयंतिते ।\n\nमंत्रिणंघ्नं तु मायांति जिह्वाललनभीषणा ॥\n\nअन्योन्यं घातयंतस्तेव्येस्तमस्तक चेष्टिताः ।\n\nआत्कालिताक्षि युगलामडिस्फालन तत्पराः ॥\n\nते सर्वे घोररूपा हि स्नात्ययंस्तु मंत्रिणां ।\n\nधीरेण साधकेन्द्रेण तस्मिन् काले कपालजां ॥\n\nसिरा माहत्य रक्तेन भैरवा भीषणाश्च तान् ।\n\nआसिंच्यमाना संवीक्ष्य गच्छंतो वियत यथा ॥\n\nपुनः समारभे मंत्रं जपं मंत्रं यथाविधि ।\n\nततः करोति निर्विघ्नं जपं मंत्री यथाविधिः ॥\n\nसहस्रं प्रजपित्वा तु होमं कुर्याद् दशांशतः ।\n\nनारंगैर्नालिकेलैश्च देवि प्रत्यक्ष गोचरा ॥\n\nददाति मंत्रिणे चैकं नारिकेलं मनोरमं ॥ \n\nतत्पूजयेत् सदा मंत्री तेनास्य सदनं सदा ।\n\nगजांत लक्ष्मीक्रीडाभि नंदयेद् गजमंदिरं ॥\n\n५३ब्)\n\nजयेति च महालक्ष्मी संस्तौति प्रतिवासरं ।\n\nअपि दासी कुले जातः सोपि धननायकः ॥ \n\nविक्रम प्रथितो लोकेशूरः संजितसंगरः ।\n\nजायते पृथिवीयं हि द्वितीयः पृथिवीपतिः ॥\n\nयावत् तिष्ठति मेदिन्यां तावत्सोधननायकः ।\n\nस्त्रियः पूज्या सदा तेन जितेन्द्रेण विधानतः ॥\n\nभ्रमंति च सर्वनार्यस्तं प्रेक्ष्य धननायकं ।\n\nमहादानादि कर्ता स जायते नात्र संशयः ॥\n\nध्यानं ॥\n\nचंद्रसूर्य स्फुटालोल नयनामरुणप्रभां ।\n\nअरुणांवरसंशोभां स्फुटाक्षीं प्रभजेत् सदा ॥\n\nमंत्रः ॥\n\nविशालाक्षि गजांत लक्ष्मीं देहि २ दारिद्र्यं दूरय २ ह्रीं स्फुटा भुं \n\nस्वाहा ॥ \n\nएतस्य प्रतिरूपं हि मंत्रस्सोप्यंगभाषया ।\n\nपूर्वोक्त वनमध्ये तु जपः कार्य सहस्रकं ॥\n\nहोमोपि पूर्ववत् कार्यः परलक्ष्मीं विकर्षति ।\n\nअत्र भाषामंत्रेणोग्राभीतयः ॥ नापि देवतासां मुख्यं जपे होमे च \n\nपूर्वोक्त समये कृते सतियो धनवानिति स्त्वस्य समं ता? * * * * * * * * * * * *? \n\nनात्र संदेहः ॥ अंगदेशे चाद्यापि व्यापारिणः । प्रतिज्ञया मनुमेनं \n\nजपति मंत्रः ॥ वडचखु आलारमा आरलखीदेनो पारपार स्फुटां ह्रीं \n\nस्वाहा ॥ इति स्फुटाक्षीविधिः ॥ \n\nअथ हरितालाक्षीविधिः ॥ \n\nमृगप्रवेशे संजाते द्वितीय चरणे ध्रुवं ।\n\nआदि मे दिवसे रात्रौ वने केवल निर्जने ॥\n\nनदीं वापि सरोवीक्ष्य तत्र स्नात्व नरोत्तमः ।\n\nहरितालं समालिप्य स्वमुखे शुद्धमानसः ॥\n\nअयुतं हरितालाक्षः प्रजपेत् साधकोत्तमः ।\n\nघृतकर्पूरकाश्मीरकौसुंभैर्होममाचरेत् ॥\n\nपूर्णां कुर्यात् कुसुंभेन हरिताल रसे स्पृशा ।\n\nततो देवी समायाति ललिता हरितालका ॥\n\nभीषणा हरितालाक्षी नग्नांगी व्याघ्र संस्थिता ।\n\nतामालोच्य पुनर्मंत्री स्वाक्षमालां हृदि स्मरन् ॥\n\nतद्व्यासंगैक योगेन सा पुनश्चीरधारणा ।\n\nमोहयंती जगत्सर्वं अरुणद्युति मंडला ॥\n\n५४अ)\n\nतस्या वामे पुनर्भागे देवीरति कलाभिधा ।\n\nसापुनर्मोहयंतीव दृश्यते मंत्रिणा स्वयं ॥\n\nकुर्वंतु वचनालापं वहुधावहुभाषया ।\n\nलावण्यामृतधाराभिर्मंत्रिराजं हि देवता ॥\n\nमोहयंती ततो मंत्री तद्वाक्यानि न विश्वसेत् ।\n\nततः प्रभातसमये सा देवी मूलमंत्रजाः ॥\n\nप्रायसो हरितालाक्षी द्वितीयांतां हि भागिनीं ।\n\nगृहीत्वा स्वकरे मंत्री करे सम्यक् प्रयच्छति ॥\n\nततो मंत्री गृहीत्वा तां देवीं रति कलाभिधां ।\n\nवशीभूता तु सा देवी गृहीत्वा मंत्रिणां ध्रुवं ॥\n\nखेचरं कुर्वती सद्यो गणगंधर्वकिन्नरान् ।\n\nदर्शयंती क्षणे त्वैव पुनर्भूतमंडली ॥\n\nमनश्चिंतितं देशं हि क्षणान्मंत्री प्रधावति ।\n\nयक्षिणी भूतवेताल भैरवानति भैरवान् ॥\n\nआनयंति क्षणे नैव मंत्रिणे वशमादरात् ।\n\nपद्मिनी स्त्री शतान्याशु दर्शयंति हि मंत्रिणे ॥\n\nतद्भोगभोगिनं सद्यः कुर्वंती मंत्रनायकं ।\n\nपुनर्भूमितलेवाटी वने भूमिषु सा ध्रुवं ॥\n\nनवनारी गजेन्द्रं हि दर्शयंती स्वमंत्रिणे ।\n\nनरवक्त्र व्याघ्र देहमेवं हि पुनरद्भुतं ॥\n\nनरशार्दूलमेनं हि दर्शयंती स्वमंत्रिणे ।\n\nनवनारी शरीराख्यं अर्धनारीश्वरं ध्रुवं ॥\n\nदर्शयंती पुनर्देवी भूतलेषु वनांतरे ।\n\nतथा कमलजां दैवीं दर्शयंती स्वमंत्रिणे ॥\n\nतेभ्यस्तेभ्यो फलोपायं पुनर्वक्ष्यामि सादरं ।\n\nनवनारी गजेंद्रो हि यो दृष्टो मंत्रिणा ध्रुवं ॥\n\nसंभाष्याः किलतानार्यः साधकेन तदैव च ।\n\nतथैवतास्तुति पदैस्तोषणीयां वनांतरे ॥\n\nसंतुष्टा किलतानार्यो मंत्रिणं वसनांचलं ।\n\nसंप्रयच्छंति तेनाशु ज्ञायते जंतुमानसं ॥\n\nअयमेव पुराजन्म न्यासीदिति च योनिजं ।\n\nविज्ञायते तस्य मंत्रिणः सर्वमंत्रिणः ॥\n\nयो दृष्टो नरशार्दूरस्तस्तुतिः पुनरुत्तमा ।\n\nकर्तव्या स पुनस्तुष्टः खड्गमेकं ददाति हि ॥\n\nवज्रतुल्येन खड्गेण स नरोवीरराद् भवेत् ।\n\nपलायंते पुरस्तस्य युद्धे सर्वे नटेश्वराः ॥\n\n५४ब्)\n\nअर्धनारीश्वरो दृष्टः सस्तोतव्यानयांगिरा ।\n\nदेवकात्यायनी नाथ मां प्रसीद प्रियेश्वरी ॥\n\nरावस्तुतः स भगवान् अर्धनारीश्वरो ध्रुवं ।\n\nसंगीतविद्यामतुलां प्रयच्छत्पाशु मंत्रिणे ॥\n\nध्यानं ॥\n\nजपा पुष्प सहस्रौघ द्योतमानां महेश्वरी ।\n\nध्यायेत् तां हरितालाक्षीं सिद्धि दीक्षां वितन्वतीं ॥\n\nमंत्रः ॥ \n\nओं ह्रीं हरितालाक्षि रतिकलां देहि २ स्वाहा ॥ \n\nअस्यैव प्रतिरूपं हि मंत्रो हेहैकभाषया ।\n\nपूर्ववत् स तु जप्तव्यो नास्ति होमविधि ध्रुवं ॥\n\nतेन तुष्य जगद्धात्री प्रददाति हि मंत्रिणे ।\n\nआकर्षणीं महाविद्यां जगदानंददायिनीं ॥\n\nपत्रपुष्पफलादीनां कामिनीनां करोति हि ।\n\nआकर्षणं क्षणै चैव यदि धत्ता शिवो भवेत् ॥\n\nमंत्रः ॥\n\nओं हरिता इंगिणो इणिंडु मेच्चिडुं भ्रूं भ्रीं ह्रूं स्वाहा ॥ \n\nअत्राक्षमालां पुनः स्मरेदिति आदिक्षांता माला तत्र मनो दत्वा जपः \n\nकार्यः तेन मंत्रिणे भयं न भवति ॥ अयं सहचरी मंत्र इति \n\nशुक्राचार्यात् ॥ प्रसिद्धं ॥ तथा च शावरशंभुः ॥ \n\nयन्मंत्रे खलु सिद्धे हि सिध्यंत्यन्या हि देवताः ।\n\nसैषा सहचरी विद्या सर्वांगमसुगोपिता ॥\n\nतथा च गौडपादाचार्यः ॥ \n\nमंत्रांतरे सुसिद्धे हि सिद्धेत्येन्यास्तु देवताः । \n\nएकावली महाविद्या सहचर्यपि गीयते ॥\n\nतथा च एतस्यां हरितालिकायां रतिकला देवता सिद्धिः ।\n\nततश्च नवनारी कुंजरदेवता पुरुषशार्दूल चेटकः ॥\n\nअर्धनारीश्वरश्च भगवान् गौरीपतिरिति एषा सहचरी महाविद्या प्रोक्ताः । \n\nअथ प्रतिरूपकंहैव भाषामंत्रः ॥ \n\nतेन पत्रपुष्पफलादीनामद्यापि राजविनोदि योगीश्वरा दिषु दृश्यंते ॥ \n\nकामिनी चक्षणेनाकर्षया कापि स्वमते विषयमागतः कामिनी तां दृष्ट्वा \n\nस्मृत्वा चायं मंत्रानुसंधेयस्तत्कालं सा \n\nकेनाप्यदृश्यमाणवद्वायुवशादंवरचरी भूत्वा मंत्रिगेहमायाति ॥ \n\nअद्यापि तेषु तथा नीलकण्ठ नेपालादौ प्रसिद्धेयं \n\n५५अ)\n\nविद्याजनेषु राजकुमारीमपिते अंतेः पुरादानयति केनाप्य ज्ञातचरां \n\nतथा कामरूपदेशेषु नौकाकर्णधारे श्रियं विद्या प्रसिद्धा यथा \n\nकापालिष्वपि ॥ इयं तु परमाविद्या सिद्धा प्रवरावर स्वामिने \n\nशंभुनादत्ता पुनर्गृहीता तस्मात् सपार्वतीपति कुटिलवुद्धि भावनासीदिति \n\nकामरूपे प्रसिद्धिः ॥ इति हरितालाक्षीविधिः ॥ \n\nअथ कुंडिनीविधिः ॥ \n\nकालंजले महाशैले नीलकंठस्य मंदिरे ।\n\nरात्रौ शिवचतुर्दश्यां जपेद् देवीं च कुंडिनीं ॥\n\nतन्मंदिरे पिवेताल देवता भूमिमंडले ।\n\nजपः सहस्र त्रितयं कुंडिन्या किलमंत्रिणा ॥\n\nकर्तव्यो विल्वमूलेन होमस्तु तद्दशांशतः ।\n\nकालंजर महाशैलं नीलकंठस्य मंदिरात् ॥\n\nपुरोभागेस्ति सुभगः कलाणो नाम शंकरः ।\n\nतस्य देवालये वाथ जप्तव्यो यं मनुस्तथा ॥\n\nजपे होमे कृते सद्यः कुंडनागो महावली ।\n\nविस्तीर्ण वदनो लंवो दृश्यते युगविंशति ॥\n\nफणां प्रसार्यनागोसौ सद्यस्तिष्ठति मंत्रिणः ।\n\nपुरस्तात् तत्र निर्भात्या स्थातव्यं तेन मत्रिणा ॥\n\nफूत्काराणां सहस्राणि कुरुते स फणां ध्रुवं ।\n\nतस्य ज्वाला शतं वक्त्रा निःसरंति पुनः पुनः ॥\n\nतथा विषाणि वहुधा नीलपीतच्छवीनिहि ।\n\nपलासानि ततो धूम सलिलं तदनंतरं ॥\n\nकामलं च ततोंडानि पक्षिणः पक्षशालिनः ।\n\nएवं विधान्यनेकानि चित्राणि च तदा ननात् ॥\n\nतदा निर्भीतिनाभाव्यं साधकेन मनस्विना ।\n\nततो देवी तमारूढा दृश्यते सुमनोरमा ॥\n\nपक्षणी शतसंसेव्यातक्षकस्त्रीभिरावृताः ।\n\nसा कुंडिनीति चपला विशाला रक्तलोचना ॥\n\nसास्तोतव्या मुनीन्द्रेण स्तुत्यैवंविधया ध्रुवं ।\n\nनमस्ते जगतांधात्रि नमस्ते कमलेक्षणि ॥\n\nनमस्ते नादरूपिण्यै भैरव्यै ते नमो नमः ।\n\nकलाकाष्ठादि रूपायै स्वरूपायै नमों शतं ॥\n\nनमः कैशिकी रूपिण्यै हेमाक्षायै नमो नमः ।\n\n५५ब्)\n\nरजताद्रि विधात्र्यैते विशालायै नमो नमः ॥\n\nवामनेत्र्यै नमस्तेस्तु वासुकि स्तुति भावने ।\n\nनमस्ते नररूपे हि नमस्ते भावभाविनि ॥\n\nनमो नारीस्वरूपे ते नमस्ते नारदात्मके ।\n\nनमस्ते ललितापांगी नमस्ते धूर्जटी प्रिये ॥\n\nनमस्ते कंसनाशिन्यै नामनीत्यै नमो नमः ।\n\nवसुधायै नमस्तेस्तु सुधायै सततं नमः ॥\n\nअखंडानंददायिण्यै भवान्यै सततं नमः ।\n\nअपारायै विपारायै परदायै नमो नमः ॥\n\nवीजधाम निधातायै विधानविधये नमः ।\n\nविधात्र्यै वासुदेवायै शिवायै प्रसभं नमः ॥\n\nकौमार्यै नारसिंह्यैते ऐन्द्र्यै देव्यै नमो नमः ।\n\nसुधाकर महाधाम छटाछुरित तेजसा ॥\n\nवपुषा विश्वमखिलं द्योतयंत्यै नमो नमः ।\n\nवोधवोधित विश्वायै मोहकारिणि ते नमः ॥\n\nआत्मज्योति स्वरूपिण्यै शाश्वतं नमः ।\n\nरमाविलासदायिन्यै पुण्यदायै नमो नमः ॥\n\nअखंडलक्रतु विधि प्रस्तुतायै नमो नमः ।\n\nनरेन्द्रनीति निपुणे पुराणे त्वां भजाम्यहं ॥\n\nएवं स्तुता हि सा देवी प्रसीदति तपश्विने ।\n\nददात्य मृतमुद्ग्राह्य गरुत्ममणिनिर्मिते ॥\n\nपात्रे तदा तदायूय ततो मंत्रीसुतोषितः ।\n\nकरोति कालसंप्राप्ति वंचनं स तु योगवान् ॥\n\nकिंचिदु स्थितिमालोच्य स्वशरीरस्य मंत्रिणः ।\n\nविंदुमात्रं पिवेन्मंत्री तेनासावमरो भवेत् ॥\n\nदेवांशो यस्तु मनुजस्तस्यैवायं विधिः ध्रुवं ।\n\nसाध्यो भवेदिदं शास्त्रं लभते देवतात्मकः ॥\n\nअत्र इदं शास्त्रं नान्यस्य हस्तगत भवति शावरीतंत्रं तु तस्यैव हस्ते \n\nपतति यो देवतांशो भवेत् ॥ \n\nध्यानं ॥ \n\nआरूढं निजनागमद्भुतफणं व्यापारमिथ्या कृतं \n\nत्रैलोक्यमंधकार सुभगं जिह्वा स्फुरद्रोचिषं ॥ फूत्काराहत \n\nभूरुहं शशि शतं प्रद्योतमानां शिवामाताम्र स्फुटलोचनां \n\nभजमनो हेमं कषां कुण्डिनीं ॥\n\n५६अ)\n\nमंत्रः ॥ \n\nओं कुंडिनि नागवाहने फूः फूः स्वाहा ॥ \n\nएतस्य प्रतिरूपं हि मंत्रः ठ ठ र भाषया ।\n\nजपोस्य द्विगुणं प्रोक्तो होमो नैवात्र विद्यते ॥\n\nचिरकालं स वै जीवेत् प्रायो मृत्यु विभेतितं ।\n\nप्रायोस्य जप कर्ता तु नेपालादौ क्वचित् क्वचित् ॥\n\nनीलकण्ठेपि भूयासः पर्वतांतश्च राजनाः ।\n\nद्विशतं त्रिशतं चापि वत्सराणां यथाक्रमं ॥\n\nजीवंति नरयोगीन्द्रास्तत्र तत्र गुहांतरे ।\n\nदेवीनात्र भवेत् साक्षात् पींडीं जाप्या तदनंतरं ॥\n\nस्वप्ने वदति सा देवी चिरंजीवी भवेति हि ।\n\nमंत्रिणं कृतसंजाप्यं ततो मृत्यु दिनं ध्रुवं ॥\n\nतमाख्याति च धीरं हि मनोयोगं प्रयच्छति ।\n\nमनोयोगं समासाद्य संयोगी ज्ञात कालकः ॥\n\nकालं वंचयते सोहि विद्रावन्मरणं क्षणं ।\n\nअनुभूयं ततो मंत्री पुनरुत्थिति माप्नुयात् ॥\n\nपुनः स्मरति संसारे यत्कृतं सकलं हि तत् ।\n\nयुवागलित पालित्यः वालकांति मनोरमः ॥\n\nजायते योगमायावी पुनर्जीवति वै शतं ।\n\nद्वित्रिवारं यथा कुर्यादेवं मंत्रमहिम्नया ॥\n\nवौधानामप्ययं मंत्र सिद्ध आसीत् पुराकिल ।\n\nतत्र श्रीशंकरस्तेभ्यो गृह्णादेनं वलादपि ॥\n\nप्रायशो नैव जप्तव्यो गृहिणायं मनु ध्रुवं ।\n\nनिस्संततिर्भवेत् सद्यो योगी तस्माद्भवेदयं ॥\n\nतस्मादियं महाविद्या जप्तव्यै काकिना भृशं ॥\n\nमंत्रः ॥ \n\nठ ठ लं श ल सोरक्ले इंजानी दशलकंरीदो ठः ठः ॥ इति कुंडिनीविधिः \n\n॥ अथ मधुवासिनीविधिः ॥ \n\nमधुमाससिताष्टम्यां गौदातीरे विमानुषे ।\n\nकुशतर्पण तीर्थे हि लतागुल्मांतरे ध्रुवं ॥\n\nकरंजतरुतीरे वा किं वा कोलमही भुवः ।\n\nछायायां समनुर्जप्यः सहस्र नवसंख्यया ॥\n\nअथवा मधु वृक्षस्य छायायं हि वनांतरे ।\n\nजपेदेनं मनुं मंत्री सहस्र नवसंख्यया ॥\n\nगोदावरी सुवृक्षस्य सिद्धयोगो महानघ ।\n\nप्रजप्तव्या ततो देवी प्रसिद्धा मधुवासिनी ॥\n\n५६ब्)\n\nवासंती कुसुमैर्होमो मधुपुष्पैरथापि वा ।\n\nकर्पूरा गुरुसंमिश्रैः सहस्रं होममुच्यते ॥\n\nमधुनामा महाकश्चिद्यक्षोविघ्नकरी ध्रुवं ।\n\nतत्रायाति महालोलजिह्वाललन भीषणं ॥\n\nमाहिषेण विद्यारणेन रुधिरापान तत्परः ।\n\nवामेन पाणिनान्येन सुरापान समारतः ॥\n\nजिह्वे यैव स यक्षो हि लता वृक्षादि गुल्मकान् ।\n\nउत्पाद्य चर्वमाणो हि भक्ष्यं देहीति भाषया ॥\n\nसंल्लयत् साधकेन्द्रस्य मिथ्यात्रासन तत्परः ।\n\nमुष्टिरक्तं प्रदातव्यं मंत्रिणाकरजं ध्रुवं ॥\n\nततस्तस्मिन् गते पक्षे देवी वृक्षतले तदा ।\n\nप्रत्यक्षा जायते तस्य वसंतस्य रसंयुता ॥\n\nददाति मंत्रिणे तस्मै कार्मुकं पुष्पनिर्मितं ।\n\nवितस्ति मात्रमतुले तद्गृहीत्वा तु साधकः ॥\n\nकामिनी शतसंमोह चतुःषष्ठि कलाधरः ।\n\nजायतेथ पृथिव्यां स मदनो मूर्तिमानिव ॥\n\nचतुःषष्ठि कलाज्ञातं न कस्याद्यापि भूतले ।\n\nमन्मथोथ शिवः कृष्णः प्रद्युम्न इतरो मतः ॥\n\nचत्वार एव संजाताश्चतुःषष्ठि कलाधराः ।\n\nपंचमः सस्वयं मंत्री जायते तत्कलाधरः ॥\n\nध्यानं ॥\n\nकुसुमशरवसंतस्तूयमाना मृगाक्षी नवरसमय मूर्ति ब्रह्मसौख्य \n\nप्रवृत्तिः ।\n\nकनककमलपाणिर्मोहमाया यशः श्रीर्मम हि हृदयसध्ये संवसेत् \n\nकामदेवी ॥\n\nमंत्रः ॥ \n\nओं मधुवासिनि कामदेवि क्लीं स्वाहा ॥ \n\nअस्यैव प्रतिरूपं हि मंत्रो मैथिलभाषया ।\n\nतेन कांतवरायाति त्रिसंध्यं जप इष्यते ॥\n\nन होमो नापि कालादि साधनं तस्य विद्यते ।\n\nदृष्टिमात्रेण कामिन्यः कामयंति हि साधकं ॥\n\nतन्नामापि दिवारात्रं जपंति शतधास्त्रियः ।\n\nनरनारी महाप्रीति हेतुर्नान्यन्महीतले ॥\n\nप्रातिलोम्येन संजप्तो भाषा मंत्रो वसंतके ।\n\nचतुर्दश्यां शुक्लपक्षे चैत्रे मासि नदीतटे ॥\n\nतेन देव्यति संप्रीता राजवश्यं प्रयच्छति ।\n\nरात्रौनाम गृहीत्वा हि साध्यस्य स्वयमा जपेत् ॥\n\n५७अ)\n\nततो देवी तर्हि साध्य स्वप्नांते वदति स्फुटं ।\n\nअयं राजन् देवदत्तस्तेस्ति पूज्यो न संशयः ॥\n\nनोचेत्तव भवेद्धानिरिति सास्फुटभाषिणी ।\n\nइति स्वप्नांतरे साध्यं सावदत्पथ देवता ॥ \n\nमंत्रः ॥ \n\nमाधवीमाहमरां मनोगत राजवश्यजहनेहोपिते हनेंकर उगु इहां \n\nसर्वसमर्थ क्लीं ह्रीं स्वाहा ॥ इति मधुवासिनीविधिः ॥\n\nअथ मंथरामंत्रः ॥ इक्षुवाटीवनां तर्हि गुडपाकस्य स्थलं हित तत् ॥ \n\nरसयंत्रसमीपे हि रचयित्वा शुभां स्थलीं ।\n\nजपेत् तत्र मनुं देव्यामंथरायशदे द्वया ॥\n\nइक्षुखंडैर्दशांशेन होमं सम्यक् समाचरेत् ।\n\nमल्लारि षष्ठीरात्रौ हि जपः सोमे प्रकीर्तितः ॥\n\nततः सा मंथरा देवी प्रसीदति हि मंत्रिणे ।\n\nददादिति मधुपात्रं हि दिव्यमाध्वीकमिश्रितं ॥\n\nतत्पूजयेत् त्रिसंध्यं हि तन्मुखान्मंथरा शिवा ।\n\nमुखमात्राभि संव्यक्ता शुभाशुभविधिं तदा ॥\n\nयद्यच्चिंतयते चित्ते स्यान्नचेति च सा वदेत् ।\n\nयदा यदाति संकष्टं जायते मंत्रिणे ध्रुवं ॥\n\nतदा तदा च सा देवी मधुपात्र प्रपूजनात् ।\n\nइत्यमे वेति वदति प्रीता सा जगदंविका ॥\n\nध्यानं ॥\n\nकरेवहंतीको दंडमैक्षवं लोललोचनां ।\n\nजपाकुसुमशोणांगीं मम चित्ते तु मंथरा ॥\n\nमंत्रः ॥\n\nओं मंथरे इक्षु क्षितिवासिनि ममेष्टं वद २ भुं द्यं मं स्वाहा ॥ \n\nअस्यैव प्रतिरूपं हि मंत्रो मालव भाषया ।\n\nतदर्धं तु जपः प्रोक्त पूर्वोक्त वनमंडले ॥\n\nरसयंत्र समीपे तु भूमिपूजा विशेषतः ।\n\nकर्तव्याथ जपापुष्प करवीर प्रसूनकैः ॥\n\nकुंकुमैश्चापि सिंदूरै रक्तचंदनचंदनैः ।\n\nयावदा लोहितं वस्तु तावद्भिः परिपूजयेत् ॥\n\nततो यंत्राविधौ स्थित्वायपः कार्यो यथाविधिः ।\n\nतथैव रसयंत्रस्य पूजा सम्यक् प्रकीर्तिताः ॥\n\nते नैव मूलमंत्रेण भाषा शक्तियुतेन हि ।\n\nततो यंत्र मुखा देवी वदति स्वशुभाशुभं ॥\n\nवार्षिकं च परस्यापि तद्विधिः प्रतिवार्षिका ।\n\n५७ब्)\n\nअत्रापि कालः षष्ठी स्यान्न च वारविधिर्मतः ॥\n\nयंत्रवक्त्रान्न चेद्देवी स्वप्ने वापि वदेत् तदा ।\n\nअथ मंथरा देव्या मंत्रः ॥ रसनिःसरणयंत्ररसपाकयंत्र \n\nमध्यभूमि संमार्ज्य तत्र जापः दशद्वयमयुतद्वयं दशशब्दो \n\nमंत्रः अयुत सास्त्रतनाम ॥ मल्लारि षष्ठीरात्रौ \n\nमल्लारि षष्ठीमार्गशीर्षसित षष्ठी तद्रात्रौ सोमेयंयंत्र अनुष्ठेयः \n\nइक्स्.उ षडैः दशांशेन होमे कृते सा देवी प्रसीदति ॥ आगत्य मंत्रिणे \n\nमधुपात्रं अमृत मिश्रित मधु युतं ददाति ततस्तत्संकटकाल \n\nत्रिसंध्यं तेनैव मंत्रेण पूजयेत् ॥ ततो देवी तन्मधुपात्र मुखान् \n\nस्वमुखमाविः करोति ॥ ततो मंत्रिणः संकष्टे *? मैव विधया हरि \n\nभविष्यति ॥ त्वमेवं प्रकारं कुरु अथवा तत्र भविष्यति त्वमस्मिन्नर्थे \n\nयत्नं मा कुर्वीति वदति ॥ तथा परस्यापि वदति ॥ अस्यैव प्रतिरूपं हि \n\nमालवभाषया उक्तः ॥ तस्य पूजा स्थलं रसयंत्रसमीपे पूजा तु \n\nजपापुष्पकरवीरपुष्पैः तेनेव वक्ष्यमाण भाषामंत्रेण तथा \n\nकुंकुमचंदनभूति यावदा लोहितं तावद्भिः पूजास्थलस्य \n\nरसयंत्रस्यापि पूर्ववन्मल्लारि षष्ठी रात्रौ जपः नवारनियमः यस्मिन् \n\nकस्मिंश्चिद्वासरेपि सा षष्ठी भवतु तथापि तत्र भाषा मंत्रो वश्यं \n\nजाप्यः ॥ ततो देवी रसयंत्रमुखान्मंत्रिणः शुभाशुभं वदति तत इदं \n\nविधानं मंत्रिणा प्रतिवर्षं कर्तव्यं । तथा च स्वपरस्य अभिलषितं \n\nवदति ॥ न वदति चेत्तथा तदा स्वप्ने वा समागत्य वदतीति तात्पर्यं । \n\nमंत्रः ॥ \n\nओं मंथ हरिह्मारे शुभषाचुंकहकह हूं हूं मं थं नमः ॥ इति \n\nमंथराविधिः ॥ \n\nअथ हंसगाणविधिः ॥ \n\nहिरण्यकशिपु प्राणनाशकाले तिथौ ध्रुवं ।\n\nसंध्यामारभ्य जप्तव्यो हंसगाणमनुः खलु ॥\n\nअयुतार्धं ततो होमः पद्माक्षैस्तत्र संमतः ।\n\n५८अ)\n\nजपो होमश्च कर्तव्यः पद्मयुक्त सरस्तटे ॥\n\nततो हंससमारूढा शतचंद्रसमप्रभा ।\n\nसा देवी मंत्रिणे तस्मै प्रसीदति सुमोदिता ॥\n\nपद्माक्षमालामेकां हि ददाति स्वीयमंत्रिणे ।\n\nतन्माला जपतो मंत्री जायते शास्त्रपारगः ॥\n\nअज्ञाताक्षरवर्गोपि जायते स वृहस्पतिः ॥\n\nध्यानं ॥\n\nशतचंद्रसमज्योत्स्नां चंद्रार्धकृतशेखरां ।\n\nवरदा भयहस्तांतांसंसेवे हंसगां शिवां ॥\n\nमंत्रः ॥ \n\nओं हंसगे वोधं देहिरो श्री स्वाहा ॥ \n\nअस्यैव प्रतिमंत्रो हि ज्ञेयः सौराष्ट्र भाषया ।\n\nजपस्तद्वत् समाख्यातो नात्र होम विधिर्मतः ॥\n\nततस्तु गणना विद्यां सु चमत्कारकारिणीं ।\n\nददाति मंत्रिणे तस्मै राजसंसन्मनोरमां ॥\n\nस भूभूधर वा राशि चराचरमिदं जगत् ।\n\nभारती रूपतश्चापि गणयत्याशु तत्क्षणात् ॥\n\nइयं तु भास्करी विद्या देवानामपि दुर्लभा ।\n\nयस्य कस्यापि भाग्येन विना कस्मान् मुखी भवेत् ॥\n\nगुणणागणनात्यक्ता सद्यो वदति निश्चितं ।\n\nइदमेत्येवदित्येव मेतावत् परिमाणकं ॥ \n\nमंत्रः ॥ \n\nओं हंषा वाहणिह्मारूविणुवा चू आंपिहांरो स्वाहा ॥ इति हंसगाविधिः ॥\n\nअथ हंसीविधि ॥\n\nतुंगभद्र तटे रम्ये यत्र लक्ष्मीश्वरः शिवः ।\n\nतत्र स्नात्वा नदीतीरे ह्यमायामयुत त्रयं ॥\n\nरविवासररात्रौ हि यजेद्धंसीं महेश्वरीं ।\n\nमुस्तकंदैः सहोशीरैर्दशांशं होममाचरेत् ॥\n\nततो देवी सुधामध्यान् शुभां तासु मनोरमा ।\n\nवामपाणौ स्वयं हंसीलालयंती पुनः पुनः ॥\n\nददाति मंत्रिणे शीघ्रं स्याठिकाक्षं मनोरमं ।\n\nतस्मिन् पश्यति भूतं च भविष्यं वर्तमानकं ॥\n\nतथा स्वस्य परस्यापि सर्वज्ञो जायते नरः ॥\n\nध्यानं ॥ \n\nसुधाकरसमज्योत्स्नां शुकशोभितकरां । \n\nवामे हंसं दधाना हि पाणौ हंसीं भजामितां ॥\n\nमंत्रस्तु ॥ \n\nओं हंसी सर्ववोधं देहि २ ह्ली ठः स्वाहा ॥ \n\n५८ब्)\n\nएतस्य प्रतिरूपं हि मंत्रोहंडीरभाषया ।\n\nतेन सद्यो जपः प्रोक्तो यत्र कुत्रापि वै तिथौ ॥\n\nकामणीकफलैरम्यैरारक्तैर्होममाचरेत् ।\n\nततो होमांत समये देवी सौभाग्यरूपिणी ॥\n\nददाति वरमुत्तानं हठयोग गृहादिकं ।\n\nसद्यो दर्शयतिस्वैर योगवान् भव पुत्रक ॥\n\nइति दत्वा वरं देवी जायतें तर्हिता तदा ॥ \n\nमंत्रः ॥ \n\nहंसापि योगामाहि कलवलमिलं ह्रं हूं स्वाहा ॥ १७ ॥ इति हंसीविधिः ॥\n\nअथ विचित्राविधिः ॥ \n\nचित्र ऋक्ष प्रवेशे हि चतुर्दश्यां निशांतरे ।\n\nसरस्तीरे जपेन्मंत्रं विचित्राया विशेषतः ॥\n\nअयुतं कमलाक्षैश्च होमं कुर्याद् दशांशतः ।\n\nततो देवी समायाति विचित्रवसनांचला ॥\n\nददाति मंत्रिणे तस्मै विचित्रवसनांचलं ।\n\nतदंचलं तु संपूज्य रात्रौ संस्थापयेद् गृहे ॥\n\nतद्गृहं पूर्यते वस्त्रै राजमंदिरगैरपि ॥\n\nध्यानं ॥\n\nचित्रचैलांचल प्रीतिं चित्रमाल्यानुलेपनां ।\n\nविचित्रा भरणां देवीं विचित्रां भजमानसे ॥\n\nमंत्रः ॥ \n\nविचित्रे चित्रचैलांचल देहि वासः पूरय २ पूं स्वाहा ॥ ३२ ॥ \n\nअस्यापि प्रतिरूपं हि मंत्रः पंचाल भाषया ।\n\nतथैव स तु जप्तव्यो मंत्रस्तत्र निशांतरे ॥\n\nततो देवी प्रसन्ना सा ददाति हि करंडकं ।\n\nतस्य पूजा विधानेन जायते सर्व ऋद्धिमान् ॥\n\nन कदाचिद् दरिद्रं हि सनरश्चानु भूयति ॥\n\nमंत्रः ॥ \n\nविचित्रीत्तं विचित्र खेल २ णी प्रसन्न श्रीगुरु आणसिद्धावी श्रीं स्वाहा ॥ ३६ ॥ \n\nइति विचित्राविधिः ॥\n\nअथ विधिपूर्वकाविधिः ॥\n\nकृष्णातीरे महातीर्थ पंचगंगा समागमे ।\n\nमाघे मासि द्वितीयायां कृष्णपक्षे निशांतरे ॥\n\nकृत्वा तृण कुसूलं हि निक्षिपेद्धि जनांतरे ।\n\nकृत्वा सायांतकं कर्मं कुसूलं पूजयेत् ततः ॥\n\nततो देवीं स्मरन्मंत्री कुसूलांतर्विशेद्ध्रुवं ।\n\nतत्र वद्धासनो योगी शीतवाधामुपेक्ष्य हि ॥\n\n५९अ)\n\nजपेत् पंच सहस्रं हि देवतां विधिपूर्वकां ।\n\nततस्तस्मिन् कुशूलांत विधिना सहसंयुतां ॥\n\nपंचवक्त्रां त्रिनेत्रां हि पश्येदष्ट भुजां शिवां ।\n\nततः सा देवता तस्मै ददाति हि कमंडलुं ॥\n\nजलपूर्णं ततस्तत्स्थ जलेना सेचयेद्धियं ।\n\nसनरस्तत्क्षणादेव सप्तजन्म समुद्भवां ॥\n\nजातिं वदति तत्कालं तत् तत्कर्म करोति च ।\n\nपतितपालन इत्येतन्नाम तस्य भवेदिह ॥\n\nध्यानं ॥\n\nअमलनीरपरीत कमण्डलुं स्वकरैर्दधती जगदंविकां ।\n\nकनककुंडलमंडित गंडरुक सुचिरांभजे विधिपूर्वकां ॥\n\nमंत्रः ॥ \n\nविधिपूर्वके आचक्रनखरे ह्रीं स्रीं स्वाहा ॥ \n\nअस्यापि प्रतिमंत्रोस्ति सम्यक्केरल भाषया ।\n\nतेन सद्यो हि सा देवी जलाठ कष्टिं ददाति हि ॥\n\nस तु माद्ये सिताष्टम्यां जप्तव्यः सरितो जले ॥\n\nमंत्रः ॥ \n\nअरविंदु इदु अमलमेलमंगने विधि वाहिनींदु सीलं स्वाहा ॥ २४ ॥ इति \n\nविधिपूर्वकाविधिः ॥\n\nअथ विधात्री ॥ \n\nनदीतीरे तु यत्रास्ते धात्री वृक्षो मनोरमः ।\n\nसफलस्तस्य भूमौ हि कार्तिके पौर्णमासिके ॥\n\nसोमवारे तदा मंत्री निशायां त्रिशतं जपेत् ।\n\nहोमोधात्रा फलैः कार्यस्ततस्तत्तरुते ध्रुवं ॥\n\nजायते तु महाशब्दः प्रसन्नास्मीति शोभन ।\n\nतन्मंत्र पठनान्मंत्री नीरं क्षीरं भवेदिह ॥\n\nइत्युक्तिं किल संभूत्वा स पठेन्मंत्रमुत्तमं ।\n\nनीरोपरि ततो नीरं जायते क्षीरमादनात् ॥\n\nध्यानं ॥\n\nधात्री तरुशरीरस्थां विधात्रीं कमलासनां ।\n\nविशाललोचनां वंदे नीरक्षीरविधायिनीं ॥\n\nमंत्रः ॥ \n\nओं विधात्रि नीरक्षीर विधायिनि विट् स्वाहा ॥ १६ ॥\n\nअस्यैव प्रतिमंत्रो हि वर्योवानर भाषया ।\n\nतावानेव जपः कार्यः न होमविधिरिष्यते ॥\n\nलवणसुरतीर्थे हि जपौस्य परिकीर्तितः ।\n\nतस्मिन् काले महापुण्ये वानरः कश्चिदुत्तमः ॥\n\nआगत्य साधकेन्द्राय दद्यात् कांचनकुंडलं ।\n\n५९ब्)\n\nतत्कुंडलवलान्मंत्री जायते हि महावली ॥\n\nशिलावृक्षमहाकूपोत्पाटनं कुरुते क्षणात् ।\n\nहस्तिनं वाजिनं वापि क्षणात् स्तंभयेत् किल ॥\n\nमहामल्लगणान्संह्हो जयत्याशु न संशयः ॥\n\nमंत्रः ॥ \n\nहिलि विलि के डे के के डे भीं वीं भुं स्वाहा ॥ १४ ॥ इति विधात्रीविधिः ॥\n\nअथवैनतेयाक्षी ॥\n\nश्रावणे मासि नागानां पंचमीया प्रकीर्तिता ।\n\nतस्यां जपेन्महामंत्री रात्रौ वाल्मीक भूमिषु ॥\n\nअयुतं वैनते याक्षी होमस्यान्मातु लिंगकैः ।\n\nततः सा वैनते याक्षी प्रसन्ना मंत्रिणे खलु ॥\n\nददाति गारुडीं विद्यां सर्वसर्पविषापहां ।\n\nसर्पांगजाति कथना सर्पदष्टसु नृत्यकां ॥\n\nसर्पाकर्षण शक्तिं च महातक्षक दर्शनं ।\n\nअन्यमंत्रि सहस्राणि न जयंतिह तत्परः ॥\n\nध्यानं ॥ \n\nकमलासनां हि सर्पादि वेष्टितां विंध्यवासिनीम् ध्यायामि वैनते \n\nयाक्षीं विषदोष हरांविकां ॥ \n\nमंत्रः ॥ \n\nओं वैनतेयाक्षि सर्प सेविते नागदेवि स्फीं स्वाहा ॥ १८ ॥\n\nअस्यास्तु प्रतिमंत्रा हि महासिद्धि प्रदायकाः ।\n\nगौडश्रीहट्ट श्रीकामभाषाभिः सुमनोहराः ॥\n\nसद्यो गारुड चैलं हि तद्वलात् संजयंतिते ।\n\nसर्पदष्ट प्रनृत्यं हि तद्वारा जाति भाषणं ॥\n\nविषवेलाप्रनिर्धामः निर्विष प्रहरादयः ।\n\nजनंति मंत्रिणः सर्वे सर्वदेशगता इमाः ॥\n\nविद्या प्रत्ययकारिण्यो भविष्यंति वरानने ।\n\nगुरूपदेशेन विना सर्वं स्यात् तु निरर्थकं ॥\n\nअत्रेयं गारुडी विद्या वैनते याक्षि नामतः ॥ \n\nएतस्यानुष्ठानेन गारुडिनो जायंते सहस्रशो मंत्रिणः ॥ तत्र गारुडविद्या \n\nसर्पविषार्पहरणे सर्पधारणं । सर्पदृष्टस्य शरीरात् शुद्ध \n\nनृत्यगानादि । तथा सर्पदष्टस्य मुखेन जात्यादि कथनं । सर्पस्य विषवेला \n\nनिर्णयः निर्विषप्रहरति निर्णयः । तथा सर्पस्तंभः सर्पाकर्षणमित्यादि \n\nगारुडखेल ॥ हे वरानने पार्वति मंत्रिणः सिद्धिष्यंतीति पार्वतीं \n\nप्रतिशिवेनोपदिष्टां ततः ॥ एते प्रकाराः सर्वे एतस्य मंत्रस्य संत्येव \n\nसर्वदेशेषु लोकप्रसिद्धाः ॥\n\n६०अ)\n\nइति वैनतेयाक्षीविधिः ॥ \n\nअथ रूपा ॥\n\nआषाढे मासि रात्रौ हि कृष्णपक्षेऽष्टमी तिथौ ।\n\nसगर्भीस्त्री चिताभूमावथवारण भूमिषु ॥\n\nशस्त्र नष्टाचिता भूमावयं जाप्यो मनुः किल ।\n\nअयुतं च जपः प्रोक्तः पामरीवीजगुग्गुलैः ॥\n\nहोमो दशांशतः प्रोक्तस्ततो होमांतमागता ।\n\nया यत्रगत हिमाद्रिं लंघयेन्नात्रसंशयः ॥\n\nअभूमिचारी लोकेषु जायते योगवानसौ ॥\n\nध्यानं ॥\n\nकुटजानां वनारूढ रूपसौभाग्यसुंदरी ।\n\nयोगिनी मम चित्तेस्तु कुटजाक्षी मनोरमा ॥ \n\nमंत्रः ॥\n\nकुटजाक्षि कंवलं देहि २ भींधं स्वाहा ॥ १५ ॥\n\nअस्यापि प्रतिरूपं हि कुगरैरल भाषया ।\n\nतथैव स तु जप्तव्यो रात्रौ तत्र तिथौ ध्रुवं ॥\n\nददाति सा जलस्तंभं देवता कुटजाक्षिका ॥\n\nमंत्रः ॥ \n\nइरलंगहू इति कामिनी भुवं ॥ १७ ॥ इति कुटजाक्षी ॥\n\nअथ कंकरीविधिः ॥ \n\nअवृष्टि काले रात्रौ हि रवौ नद्यां जले किल ।\n\nप्रजपन् कंकरी देवीमयुतं हि ततः परं ॥\n\nप्रभाते वृष्टिरायाति सा हि पंचदिनावधि ।\n\nअहोरात्रं ततो भूमीरापूर्णा नीरधारया ॥\n\nध्यानं ॥ \n\nकंकरीं वरुणापाणं ध्यायेज्जल तनुं शिवां ।\n\nविद्युच्छत स्वरूपां तां घोरमार्जनभीषणां ॥\n\nमंत्रः ॥ \n\nकंकरीजलं देवीजलं पूरय २ धं धं ॥\n\nअस्यैव प्रतिरूपं हि मंत्रः का उरभाषया ।\n\nतथैव फलदः सोपि जप्तः सद्यो हि मंत्रिणां ॥\n\nअत्र सद्यो जपमात्रं ततः फलदो भवति ॥ न तु होमादि जपसंख्य नियमः ॥ \n\nअद्यापि मल्लि देशस्य प्रतीति सर्वसंमता ॥ \n\nमंत्रः ॥ \n\nहिलि किलि कंकरी कामाक्षा हमसममहीमंडलपाणीथा उथा \n\nउधंरीधंरी स्वाहा ॥ इति कंकरीविधिः ॥\n\nअथ शुभंकरी ॥\n\nवरदायास्तटे रम्ये दक्षिणस्यां दिशि ध्रुवं ।\n\nमासिभाद्रपदे षष्ठ्यां कृष्णायां हि निशांतरे ॥\n\n६०ब्)\n\nकृत संध्याविधिं सम्यक् समाहितमनाः किल ।\n\nकरवीरद्रुमां यत्र निर्गुंडी वनमेव वा ॥\n\nतस्मिन् खनित्र विधिना कृतकीलकरोपणः ।\n\nप्रजपेदयुतं मंत्रं करवीर प्रसूनकैः ॥\n\nआरक्तै कील होमस्यात् ततो देवी मनोरमा ।\n\nआयाति दिव्यरूपेण कलिकामविमोहिनी ॥\n\nनीराजयति तं देवी स्वहस्तेन च मंत्रिणं ।\n\nततस्तं मंत्रिणे दिव्यान्मोगानाशु ददाति सा ॥\n\nयदा यदा हि चित्ते सौ यं यं कामं करोति च ।\n\nतं तमा पूरयेत् सद्यो विषया पूरयेद्धिसा ॥\n\nस्रक्सुगंध कलानारी निर्माण कुरुते क्षणात् ॥\n\nध्यानं ॥ \n\nकलाकलापं परिपूरयंती विभावयंती विषयाननेकान् । नारीनरेन्द्रानपि \n\nमोहयंती सामानसेमेस्तु शुभंकरी श्रीः ॥ \n\nमंत्रः ॥ \n\nओं शुभंकरि परदेवते ममेष्टं देहि २ शुंभं श्री स्वाहा ॥ ३२ ॥ \n\nअस्यापि प्रतिरूपं हि प्रायः पैशाच भाषया ।\n\nयत्र कुत्रापि देशेसौ तन्मासे तत्तिथौ निशि ॥\n\nतथैव फलदासास्यादयुतं जपमिष्यते ।\n\nद्राक्षाफलैर्भवेद्धोमं तथा सिद्धिर्भवेत् तदा ॥\n\nमंत्रः ॥ \n\nमिलि २ किलि २ हलें शुभंकरि कामिदंगश्च देहि २ क्लीं ॥ २४ ॥ इति \n\nशुभंकरीविधिः ॥\n\nअथ शतनादाविधिः ॥\n\nमासि श्रावणके मायां रात्रौ दूर नदीतटे ।\n\nनवपूरपरिक्रांते ययोगर्जनयायुते ॥\n\nजपेत् तत्र मनुं देव्याः सहस्राष्टं यथाविधिः ।\n\nअमृता मूलपर्णैश्च कृते होमे दशांशतः ॥\n\nततो रात्रौ हि जायंते मंत्रिणः प्रत्ययाः पुरः ।\n\nवीणा किन्नरीकायावपिनाकी कूर्मयंत्रिकाः ॥\n\nइत्यादिना शतं नादा जायंतेन्येपि भीषणाः ।\n\nततः सा योगिनी रूपा वक्षोवीणा विनोदिनी ॥\n\nनवनादकलाविष्टा प्रत्यक्षा मंत्रिणः किल ।\n\nयोगमुद्रां स्वयं तस्मै ददाति किलमंत्रिणे ॥\n\nसद्यः कुंडलिनी मार्गं सा दर्शयति मंत्रिणे ।\n\n६१अ)\n\nज्ञातस्वानु भावो मंत्री स्वानंदनरिपूरित ॥\n\nसर्वकाममयं जित्वा ब्रह्मी भूय स तिष्ठति ॥\n\nध्यानं ॥ \n\nवीणानाद स्फुरदाघ भावविकंपयंती किलकुंडले स्वे ॥ सा योगिनी \n\nविष्णुतया शिवाख्या चित्ते मदीये शतनादिकासा ॥ \n\nमंत्रः ॥ \n\nओं शतनादे योगिनियोगं देहि २ ह्रीं ह्रूं स्वाहा ॥ १६ ॥ \n\nअस्यापि प्रतिमंत्रोस्ति पुण्यः पांडीरभाषया ।\n\nसंसार विषयाशक्तिं त्यक्त्वा योगी भवेन्नरः ॥\n\nददाति तस्मै सा देवी कंथामेकां मनोरमां ।\n\nतया स वज्रदेही स्यात् काल कल्पं हि जीवति ॥\n\nमंत्रः ॥ \n\nशतनादे अर्म अलमेकांलनतु इड्डरुकुंडुन्नु श्रां श्रीं ह्रीं कः ॥ इति \n\nशतनादाविधिः ॥ \n\nअथ नेत्ररम्या ॥ \n\nकानने करवीराणां रात्रौ वैशाखमासि हि ।\n\nचतुर्दश्यां जपेद् देवीं नेत्ररम्यां शतत्रयं ॥\n\nभौमस्तु वासरः प्रोक्तस्तथा वा शुक्रवासरः ।\n\nघृताक्त गुग्गुलैर्होमे देवी साप्य प्रयच्छति ॥\n\nददाति मंत्रिणे तस्मै स्वांजनं नेत्रवोधकं ।\n\nनिधीभूमि गतं वस्तु दूरदेशगतं तथा ॥\n\nआलोकयति स सद्यो भवति भूपतिः ॥ \n\nध्यानं ॥ \n\nविवोधयंती पिहितं हि वस्तु मायामयी पंकजनेत्र रम्या । \n\nपीतांवरा स्वर्णसुरत्नमाला पुरोक्तमे संप्रति नेत्ररम्याः ॥\n\nमंत्रः ॥ \n\nओं नेत्ररम्ये अंजनं देहि २ निधिदर्शय २ पटलं दूरी कुरु २ मंथं \n\nस्वाहा ॥ ३२ ॥ \n\nअस्यास्तु प्रतिमंत्रो हि काश्मीर देश भाषया ।\n\nतथैव फलदः प्रोक्तस्तथा चोरप्रवोधकः ॥\n\nमंत्रः ॥ \n\nसोहि तनय नारी मोहिभालं मलकाल वोधकर भ्रीं ध्रीं स्वाहा ॥ इति \n\nनेत्ररम्याविधिः ॥\n\nअथ पंकजाक्षीविधिः ॥\n\nवसंतकाले गंगायां भागीरथ्यां निशांतरे ।\n\nअष्टम्यां चैत्रमासे हि कृष्णेपक्षे जपेन्नरः ॥\n\nपंकजाक्षीं महाविद्यां पलाशानां वनांतरे ।\n\nअत्र भौमोथ वा शुक्रो विहितो वासरो मतः ॥\n\n६१ब्)\n\nजपः सहस्रं त्रितयं पालाशैर्होममिष्यते ।\n\nततो देवी महारात्रौ गते सति मोरमा ॥ \n\nप्रत्यक्षा मंत्रिणे शीघ्रं ददाति फलमुत्तमं ।\n\nजरामरण राहित्यं तत्कालं भक्षिते सति ॥\n\nफलं तस्मिन् समाप्नोति सद्गुरु प्रार्थना युतः ॥\n\nअथ ध्यानं ॥ \n\nआलोलनेत्रां कुसुमेषु जीवसंदायिनीं संप्रति पंकजाक्षीं ॥ \n\nध्यायामि सर्वार्थकरीं भवानीं पुनर्भवेयां परिवारयंती ॥\n\nमंत्रः ॥ \n\nओं पंकजाक्षि अमृतफलं देहि २ स्वीं स्वाहा ॥ १७ ॥\n\nअस्यापि प्रतिमंत्रोयं प्रोक्तश्चोत्कलभाषया ।\n\nस सद्यो ज्वरपीडां हि हरत्या वृत्तिभिः किल ॥\n\nदशभिः परिजप्तश्च शीतपीडां निवर्तयत् ।\n\nयत्र क्वापि जपः प्रोक्तः कस्मिंश्चित् समयेथ वा ॥\n\nकृत्त्रिमाणि हरत्याशु कृत्यादीनि स कृन्मनुः । \n\nओं पंकजाक्षी गोमामोथेंयाजरतीय हरगोभी भूं भ्रूं स्वाहा ॥ इति \n\nपंकजाक्षीविधिः ॥ \n\nअथ पयोदिनीविधिः ॥ \n\nवर्षासुचय दाष्टम्यां रोहिणी ऋष्यसंगमः ।\n\nभौमो वृहस्पतिर्वाथ शुक्रः स्यात् तत्र साधकः ॥\n\nरात्रौ स्नानविधिं कृत्वा सरस्तीरे मनोरमे ।\n\nअयुतं प्रजपेद् देवीं पायसैर्होममाचरेत् ॥\n\nदशांशेन ततो देवी साक्षात् सातु पयोदिनी ।\n\nददाति करकामेकां मंत्रिणे तोषमागता ॥\n\nअग्निदास्य सां मुख्ये सा कृता करका यदा ।\n\nतदा वृष्टिः पतेत् तत्र तत्कालं शमते हि सः ॥\n\nध्यानं ॥\n\nवर्षंती जलविंदून् हि मेघमाला मनोरमा ।\n\nश्यामांवर परीधाना मे चित्तेस्तु पयोदिनी ॥\n\nमंत्रः ॥ \n\nओं पयोदिनि जलधाराधरे अग्निंशमय वांडवंशमय ढ्रीं ह्त्रैं श्रीं \n\nनमः ॥ २७ ॥ \n\nअस्यैव प्रतिरूपं हि मंत्रो वंगालभाषया ।\n\nस जप्तस्तत्क्षणादेव जलवृष्टि करोति हि ॥\n\nवाडवाग्निं महाग्निं स्थलाग्निं सर्वतो मुखं ।\n\nनाशयेत् तत्क्षणादेव आवृत्या सिद्धिमागतः ॥\n\nयत्र क्वापि जपः प्रोक्तो जपोस्य जलदागमे ।\n\nअयुतं च ततः सिद्धस्त्वेका वृत्या हि सिद्धिदा ॥\n\n६२अ)\n\nमंत्रः ॥ \n\nअलिगलि आहे मापयोदिनिक्यमतकरि तु करि तु मरकार्यपानीथा उगुथा उगु \n\nआग्निटा तु झा उ ढ्रीं ढ्रीं स्वाहा ॥ इति पयोदिनीविधिः ॥ \n\nअथ पांडवीविधिः ॥ \n\nवत्सरादौ च या प्रोक्ता प्रतिशुक्रस्य वासरे ।\n\nतस्यां रात्रौ जपेन्मंत्रं पांडव्या अयुतावधि ॥\n\nकौसुंभ कुसुमैर्होमैर्दशांशेन कृते सति ।\n\nप्रसन्ना जगतां धात्रीं पांडवी पीतवाससा ॥\n\nपादस्तंभं करोत्याशु वैरिणो द्वेषकारिणः ॥\n\nध्यानं ॥ \n\nपीतांवरापीतमाल्या पीतवर्ण प्रिया सदा ।\n\nप्रेतासना तदा देवी चित्ते मे पांडवी भवेत् ॥\n\nमंत्रः ॥ \n\nओं पांडवी वगले वगलामुखि शत्रोः पादं स्तंभय २ क्लीं ध्रीं \n\nभ्रूं वरं स्फ्रीं स्वाहा ॥ २२ ॥ \n\nअस्या हि प्रतिमंत्रोयं विद्यते पांड्यभाषया ।\n\nगतिः स्तंभकरः सद्यः शुक्र प्रतिपदि ध्रुवं ॥\n\nयदा कदापि जप्तव्यः सद्यः सिद्धिकरो हि सः ।\n\nअत्र पूर्ववदयुतं जपः ॥ पूर्ववत् प्रतिपदि जपस्य नैस्यत्यो उक्त इदानीं \n\nतद्वैपरीत्य यदा कदापि प्रतिपदि शुक्रवासरे जपोस्य विहितो फलं \n\nपूर्ववदेव ॥ \n\nमंत्रः ॥ \n\nपांडवि इंदु अगमंडलपंटी कालुकुंटिमाड्डद्री स्फ्रीं स्वाहा ॥ २४ ॥ \n\nइति पांडवीविधिः ॥ \n\nअथ पृथुमध्याविधिः ॥ \n\nषष्ठ्यां कृष्णे कार्तिके हि स्वामिकार्तिक संनिधौ ।\n\nगुहायां चूतवृक्षस्य तले स्थित्वा हि साधकः ॥\n\nभूमिशुद्धिं विधायाशु कीलकाननुरोप्य च ।\n\nपृथु मध्यांजपेर्देवीं सहस्रं साधकोत्तमः ॥\n\nचूतपर्णैः कृते होमे दशांशेन सुगंधिभिः ।\n\nमिश्रितैरगरूद्भूते तैलेन च यथाविधिः ॥\n\nअत्र आम्रपर्णैरगरुतैल मिश्रितैर्होमः चकारो विशेषण द्वय \n\nसमुच्चयार्थः ॥\n\nततो देवी पृथु मध्या प्रसीदति हि मंत्रिणे ।\n\nददाति पीठमेकं हि भामिनी मोहकारकं ॥\n\nतत्रोपविष्टोपि नरो नरकेनापि दृश्यते ।\n\n६२ब्)\n\nतत्पीठं पंचभूतानि वहंति शिरसि स्वयं ॥\n\nतदा रूढः साधकोसौ जायते खेचरः सदा ॥\n\nध्यानं ॥ \n\nउन्मत्त गजगां देवीं स्थूलांगीं कनक प्रियां ।\n\nकार्तिकेय गुहाखेलां पृथु मध्यां भजाम्यहं ॥\n\nमंत्रः ॥ \n\nपृथु मध्ये मानविहस्तिनि पीठं देहि अंगनां प्रमोहय वायवीय गतिं \n\nदेहि २ फूः फूः ठः ॥ \n\nअस्या तु प्रतिमंत्रोस्ति सैहिलैक स्वभाषया ।\n\nभाषया स तु जप्तव्य कार्तिकेय गुहांतरे ॥\n\nसहस्र त्रितयं तस्य न होमो परिकीर्तितः ।\n\nपांडुकांसं ददात्याशू मा देवी मंत्रिणे किल ॥\n\nमंत्रः ॥ \n\nपृथु मध्यधि इलगुनेंगुण कालुकदंलु इंचुडोहाहः ॥ अत्र सैहिलैकस्वया \n\nभावयेति सिंहलदेशजा भाषा प्रोक्ता ॥ इति पृथुमध्याविधिः ॥ \n\nअथ पार्थिवाविधिः ॥\n\nनदीतीरे वृष्टिकाले चतुर्दश्यां निशांतरे ।\n\nकूलं खनित्वा कुहरं कर्तव्यं युगसप्तकं ॥\n\nतत्रांधकारपक्षे हि दीपशून्येदरी गृहे ।\n\nपार्थिवां प्रजपेन्मंत्री सहस्रं दशपंच च ॥\n\nहोमः कदलिकाकांडैः कोमलैश्च दशांशतः ।\n\nततोध्व काले सा देवी दीपज्वाला स्फुरद्रुचिः ॥\n\nददाति मंत्रिणे शक्तिं पृथिव्यंतरवारिणीं ।\n\nशैलेषु विवरेषूच्चैः सुघने पृथिवीतले ॥\n\nकीटवद्भ्रमते मंत्री यावज्जलमसौ सदा ।\n\nतत्र तत्रात्यंतमाश्चर्यं पश्यति प्रीति पूर्वकं ॥\n\nजरामरण राहित्यं प्राप्नोति पृथिवीतले ॥\n\nध्यानं ॥ \n\nपृथिवीतलसंचार शालिनी वायुमालिनी ।\n\nभजामि पार्थिवां देवीं तारुण्यैक प्रदां शिवां ॥\n\nमंत्रः ॥ \n\nओं पार्थिवि पृथिवीतल संचारिणि वायुमालिनि तारुण्यं कुरु २ वंधं \n\nस्वाहा ॥ \n\nअस्यापि प्रतिरूपोस्ति मंत्रः पिंगलभाषया ।\n\nतथैव फलदः प्रोक्तः जपो रात्रौ प्रकीर्तितः ॥\n\nअष्टम्यां कृष्णपक्षे हि भौमोस्मिन् वा सरोत्तमः ॥\n\n६३अ)\n\nमंत्रः ॥ \n\nकिलि २ हिलि २ मिलि २ चोलं रीठीं कुं स्वाहा ॥ इति पार्थिवाविधिः ॥\n\nअथ पंकवासिनी ॥\n\nवैशाखे शुष्क सरसि काननेजन वर्जिते ।\n\nकिंचित्यं किलिते किंचिज्जलस्थल मनोरमे ॥\n\nसप्तरात्रं जपेन्मंत्रं दिवसं सूर्यमण्डलात् ।\n\nलक्षसंख्यं जपः प्रोक्तो होमस्तत्र तत्पुष्पकैः ॥\n\nदशांशेन विधातव्यस्ततसापंकवासिनी ।\n\nददाति मंत्रिणे तुष्टा त्रिजगद्वशकारणं ॥\n\nकेसरं च सुगंधं च मंत्री तत्तिलकी सदा ।\n\nवसयेद्भुवनं सद्यो राजानं देवतास्तथा ॥\n\nध्यानं ॥ \n\nपंकवासिनि शिवे शिव इति स्मरवक्त्र नयनांवुजलीले ।\n\nमानसे ममवशस्मर देवि प्रत्यहं कमलकाननसंस्थे ॥\n\nमंत्रः ॥ \n\nओं पंकवासिनि पंकजवनिवनदेवते केसरं देहि सिद्धिं कुरु २ क्लीं श्रीं \n\nस्वाहा ॥ \n\nअस्या तु प्रतिरूपं हि मंत्रं सौभिल्ल भाषया ।\n\nसद्यो मोहन विद्यैषा त्रिरात्रमयुतं जपेत् ॥\n\nतस्मिन्काले हि दिवसे जपः सरसि संमतः ॥\n\nमंत्रः ॥ \n\nइंदु कुंड नवल पुरु इंचुमाडिंचुरोपिनि दश वं वं वः ॥ इति \n\nपंकवासिनीविधिः ॥\n\nअथ वराननाविधिः ॥ \n\nराज्यरथ्याद्वारे भौमवासरे सप्तम्यां कृष्णपक्षे । \n\nजपेद्वराननां देवीं त्रिसहस्रं शुचिः स्थितः ।\n\nशंखैः कपर्दकै होमो दशांशेन ततो मतः ॥ \n\nततो वराणना देवी सकृत् स्त्रीभिषितो ध्रुवं ।\n\nददाति मंत्रिणे चैकं कपर्दकमनुत्तमं ॥\n\nतदा तु पततो मंत्री वाणिज्यविधि जीवनः ।\n\nकपर्दकं स्थापयेद्धिकनादीनां कुसूलके ॥\n\nत्रिदिनावधि धान्यं तयावद्विक्रयकारकः ।\n\nयथेच्छं तावदा स्वेत पुनस्त्रेत्त्रिदिनावधि ॥\n\nरावंधान्यांतरे क्षिप्तंस्तदक्षयं करोति सः ॥\n\nध्यानं ॥ \n\nसौंदर्यामृतसन्दोह सारीभूतामिवा परां ।\n\nविवर्द्धिनी स्थिरां देवीं सा भजेत्तां वराननां ॥\n\nमंत्रः ॥ \n\nवराणने वामलोचनि पण्यपालिनि मालिनि २ व्रूं धूं धीं स्वाहा ॥\n\nअस्यापि प्रतिमंत्रोस्ति दिव्यः पार्वत भाषया ।\n\nस तथैव च जप्तव्यः पण्यद्वार निशाविधौ ॥\n\nसर्वं द्विगुणं याति पण्यद्रव्यं गृहस्थितं ।\n\n६३ब्)\n\nमंत्रः ॥ \n\nकालिवालि सोहित वटय २ तूंधी स्वाहा ॥ इति वरानना ॥\n\nअथ विधुश्रेष्ठा ॥ \n\nचंद्रग्रहे सोमवारे चित्रानक्षत्रसंगमे ।\n\nयावद्विधु प्रमोच स्यात् तावन्मंत्रं जपेज्जलें ॥\n\nततो देवी विधुश्रेष्ठालोकविस्मयकारकं ।\n\nददाति मंत्रिणे सम्यक् ताटंकं सव्यकर्णगं ॥\n\nपूर्णचंद्रप्रभाशोभित्वमांपूर्णां करोति तत् ।\n\nप्रतिज्ञा वशगो योगी स्वभागे क्षपयेद्धि तत् ॥\n\nततो देवी पक्षपातातूस्मिंतदवलंवने ।\n\nततो कापि वदंत्येवममायां चंद्रमा कुतः ॥\n\nध्यानं ॥ \n\nचंद्रमंडलसंस्थातां विधुश्रेष्ठां वियद्रतां ।\n\nकास्मीर चारुता टंकां ध्यायामि शिववल्लभां ॥\n\nमंत्रः ॥ \n\nविधुश्रेष्ठे वियद्गते मानं पूरय कर्णता टंकं देहि २ थं ध्रूं \n\nह्स्रीं स्वाहा ॥ \n\nअस्यापि प्रतिरूपं हि मंत्रो वैदेह भाषया ॥ \n\nमंत्रः ॥ \n\nचादजीवनि चांदनिरीरपनी दीपमालखंमी देहि ह्स्रीं ह्स्रीं स्वाहा ॥ अत्र \n\nजपतिथि कालस्यानुक्तं त्वेन पूर्वोक्तान्येव तिथिकाल फलानि ॥ इति विधुश्रेष्टा \n\n॥ \n\nअथ वामलोचन ॥\n\nवामायाः संगमात् पूर्वं प्रजपेद्वामलोचनां ।\n\nशतमात्रं पूर्णमास्यां विशाखादित्य संगमे ॥\n\nसद्यः प्रसन्ना देवी सा वीर्या स्तंभं ददाति हि ।\n\nअपिकांताशतासंगमे नासौ स्खलति मानवः ॥ \n\nध्यानं ॥ \n\nरति देवी रति प्रीतिं कामकीर्तिं मनोरमां ।\n\nमम कामप्रदां सद्यः प्रभजे वामलोचनां ॥\n\nमंत्रः ॥ \n\nईलीं भीरं वं वाम लोचने वीर्यं स्तंभय २ नादं मा कुरु २ स्वाहा ॥ \n\nअस्यैव प्रतिरूपं हि मंत्रः शिखरिभाषया ।\n\nमहानदी तटे जप्तो वेश्या विद्रावये क्षणात् ॥\n\nपूर्ववज्जपसंख्या स्याद्धोमः पद्मैरिहोदितः ॥ \n\nमंत्रः ॥ \n\nवामलोचनिमाये म इसदारे गणं हां हं स्वाहा ॥ इति वामलोचना ॥ \n\nअथ चित्राक्षी ॥ \n\nअक्ष?याख्या तृतीयायां उद्दिश्य जलकुंभके ।\n\n६४अ)\n\nयमं वरुणमिंद्रं च तष्ठीरस्य तु संस्थितं ॥\n\nकुंभापूरण काले हि मध्याह्ने प्रजपेन्मनुं ।\n\nअथ ब्रह्मविष्ण्वीशाये पूर्वकुंभदेवताः ॥\n\nतान्सर्वानधिरुह्यैषा जप्तव्या चापगा तटे ।\n\nत्रिशतं च जपः प्रोक्तो होमः सीवफलेन हि ॥\n\nततो घटमुखादेवी प्रत्यक्षा वदति स्फुटं ।\n\nअक्षयं कुरुते द्रव्यं मंत्रिणे नात्र संशयः ॥\n\nतृतीया सोमसंयुक्ता तृतीया रवि संयुता ।\n\nचित्रा ऋक्ष भवेद्योगस्तदासौ जप उच्यते ॥\n\nअत्र चेन्द्रादयो देवाः पूर्वं कुंभस्थानधिरुह्यतिष्ठतीत्येका कल्पना । \n\nब्रह्मविष्ण्ववीशेति निपात । ते ये देवता कुंभेतानाधिरुह्यतिष्ठतीत्य \n\nपरावर्णना ॥ \n\nध्यानं ॥ \n\nइंद्रादि प्रेतमौलिस्थां कलशांकरमालिनीं ॥ \n\nचित्राक्षीं चित्रवेषांतां संभजेत् परमेश्वरीं ॥ \n\nमंत्रः ॥ \n\nचित्राक्षि चित्ररूपे इंद्रादि प्रेतसंस्थे प्रसीद २ श्रीं स्वाहा ॥ \n\nअस्यापि प्रतिमंत्रोसौ ज्ञातव्यः कोलभाषया । \n\nमध्याह्ने स तु जप्तव्यस्तत्तिथौ तत्फलप्रदः ॥ \n\nमंत्रः ॥ \n\nचित्रं चखुसीमारधन अपारभौरीं स्वाहा ॥ १६ ॥ इति चित्राक्षी ॥\n\nअथ चित्रकंठी ॥ \n\nवसंते शुक्लपक्षे हि चैत्रे मासे निशाविधौ ।\n\nचतुर्दश्यां जपेन्मंत्र चित्रकंठे फलप्रदं ॥\n\nजपः सहस्र त्रितयं होमो दशगुणो मतः ।\n\nमधूक कुसुमैः पश्चाद्धोमोसौ परिकीर्तितः ॥\n\nततो देवीमुदंयाता ददाति किलमंत्रिणे ।\n\nकोकिलस्वरमत्यंत मोहनं जगतामपि ॥\n\nअपि पक्षी मृगादीनां मोहनं सुस्वरो मतः ॥\n\nध्यानं ॥ \n\nचूतांकुरं कर्णयुगे वहंती वामं च रम्यारमणी शिवस्य ॥ \n\nसा मानसे मे सदा शुभास्या त्रैलोक्य पूज्या किल चित्रकण्ठी ॥ \n\nमंत्रः ॥ \n\nचित्रकंठी चित्रनादस्वरं देहि २ भीं रीं स्वाहा ॥ १७ ॥ \n\nअस्यैव प्रतिमंत्रो हि प्रायशो मरुभाषया ।\n\nतथैव फलदः प्रोक्तः तत्काले परिसेवितः ॥\n\nमंत्रः ॥ \n\nसाम्हारोगलूं चित्रकेलि वांसं स्वाहा ॥ इति चित्रकंठी ॥ \n\n६४ब्)\n\nअथ चिह्नगम्या ॥ \n\nचित्रायां कृष्णपक्षे हि रात्रौ सिद्धिप्रदां जपेत् ।\n\nचतुर्थ्यां चिह्नगम्यातामयुतं चंद्रवासरे ॥\n\nन होमो नापि पूज्यान्या देवी साक्षात् प्रियंवदा ।\n\nततो ददाति तस्मै सा मंत्रिणे वरमुत्तमं ॥\n\nनवरात्रौ गृहे सम्यक् दिव्यान्नं यावदीप्सितं ।\n\nतावद् ददामिहे मंत्रि दिव्यभोगानपि ध्रुवं ॥\n\nध्यानं ॥ \n\nकलशममृतपूर्णं पाणिनासं वहंती सुभग कमलमालां विभ्रती \n\nचारु कण्ठी ॥ मम हृदय मनोज्ञा सर्वदा रात्रिरम्या फलतु मम \n\nसंभोगात् सर्वदा चिह्नगम्या ॥ \n\nमंत्रः ॥ \n\nदेविकमले चिह्न गम्ये प्रसीद श्रीं स्वाहा ॥ \n\nअस्यापि प्रतिरूपं हि मंत्रं वंगालभाषया ।\n\nस रात्रौ वटमूलेषु जप्तव्यः किल मंत्रिणा ॥\n\nजप्तो शतमात्रं हि ततः प्रिय देवता ।\n\nनित्यं तस्मै ददात्याशु दिव्यभोगां मनोरमां ॥\n\nमंत्रः ॥ \n\nचिह्नगम्या शतरदेवी शतरसेव्यामोथें देहि २ पार हु हुं ॥ इति चिह्नगम्या \n\n॥\n\nअथ त्रिलोचना ॥\n\nत्रिलोचना महादेवी द्वादश्यां शनिवासरे ।\n\nजपेद्रात्रौ सहस्रं हि होमोस्य तु समाहितः ॥\n\nनारिकेलैर्दशांशेन कर्तव्यो वंशवृद्धि कृत् ।\n\nततो देवी मंत्रिहो हि ददाति फलमुत्तमं ॥\n\nतत्फलादानतंस्तस्य पत्नी पुत्रवती भवेत् ।\n\nअपि वंध्यापि सा नारी जायते पुत्र शालिनी ॥\n\nअस्या हि प्रतिरूपं हि मंत्रंस्त्रिगुलभाषया ।\n\nतथैव स तु जप्तव्यो मृतपुत्रवत्सला ध्रुवं ॥\n\nजीवेत् पुत्रा भवेन्नारी मंत्रो जाप्यस्तस्यया किलं ॥\n\nमंत्रः ॥ \n\nमामम्म इलि विन्दु इंदु वदकिसोधधं ॥ इति त्रिलोचनाविधिः ॥ \n\nश्रीगणेशाय नमः ॥ श्रीदेव्युवाच ॥ \n\nमहाचीन क्रमाचारः सूचितो न प्रकाशितः ।\n\nइदानीं कथयेशान यदि स्नेहोस्ति मां प्रति ॥\n\n६५अ)\n\nइति पृष्टः पुरा देव्या कैलासशिखरे हरः ।\n\nचिंतया मास मनसा किंचिदा कलिते क्षणः ॥\n\nइयमुत्कंठिता भूयो यन्मां प्रेरयति प्रिये ।\n\nचीनाचार क्रमं वक्तुं तत्प्रकाश्य कथं मया ॥\n\nइति गुप्ततरः सोपसाचारः सिद्धिदायकः ।\n\nस्त्रीणां चंचलया वुद्ध्या कथं गोप्तं हि शक्यते ॥\n\nइति संचिंत्य मनसा पुनराह महेश्वरी ।\n\nमहाचीन क्रमाचारं व्रूहि मे परमेश्वर ॥\n\nश्रीशिव उवाच ॥ \n\nअलं यत्नैरलं यत्नैरलं यत्नैर्महेश्वरि ।\n\nचीनाचारक्रमं श्रोतुं विरक्ता भव पार्वति ॥\n\nएष एव महाचारो न प्रकाश्यं कदाचन ।\n\nगुह्याद्गुह्यतरं साक्षात् तत्वज्ञानमयः शिवे ॥\n\nस्त्री स्वभावेन भवती सश्वन्मां परिपृच्छसि ।\n\nलक्षवारं वारितासि तथापि श्रोतुमिच्छसि ॥\n\nश्रीपार्वत्युवाच ॥\n\nयदि चीन क्रमाचारं नमे कथयसि प्रभो ।\n\nप्राणत्यागं करिष्यामि पुरतस्तेन संशयः ॥\n\nइत्युक्तः सततं शौरयो रुद्रः कारुणिको महान् ।\n\nमहाचीन क्रमाचारं गदितुं संप्रचक्रमे ॥\n\nसर्वदा गोप्य एवायमाचारः सिद्धिदायकः ।\n\nतवानुरोधो देवाहं कथयामि महेश्वरि ॥\n\nब्रह्मणे मानसः पुत्रो वसिष्ठोतीव संयमी ।\n\nतारामाराधया मास पुरानीलाचले मुनिः ॥\n\nजपन्सतारिणीं विद्यां कामाख्या योनिमंडले ।\n\nगमयामास वर्षाणामयुतं ध्यान तत्परः ॥\n\nवर्षेषु तेन तत्रैव चिरमाराधिता सती ।\n\nनानुग्रहं चकारासौ तारासंसारतारिणी ॥\n\nअथासौ पितरं गत्वा ब्रह्माणं परमेष्ठिनं ।\n\nकोपेण ज्वलितो विद्यां तत्याजयतुरंतिके ॥\n\nद्वादशादित्यसंकाशं तपोभिर्ज्वलितं मुनिः ।\n\n६५ब्)\n\nब्रह्मासानु नयं प्राह शृणु पुत्रवचो मम ॥\n\nतत्वज्ञानमयीं विद्यां तारां भुवनतारिणीं ।\n\nआराधयत्वं सुचिरं मनुविग्नेन चेतसा ॥\n\nअस्याः प्रसादादेवाहं भुवनानि चतुर्दश ।\n\nसृजामि चतुरो वेदान् कल्पयामि च लीलया ॥\n\nएतामेव समाराध्य विद्यां भुवनतारिणीं ।\n\nतामाराध्यमहं विष्णुर्भुवनं पालयत्यसौ ॥\n\nसंहारकाले च हरो रुद्र मूर्तिधरं परं ।\n\nतामेव रुद्र संपूज्य संहरत्यखिलं जगत् ॥\n\nइत्युक्ता ब्रह्मणो योगी वसिष्ठः साधकोत्तमः ।\n\nस्वपुत्रे कथयामास सर्वमाराधनं क्रमं ॥\n\nवसिष्ठ उवाच ॥\n\nदेवतामादि भूतत्वं सर्वविद्यामय प्रभो ।\n\nकथं दक्षदुराराध्याविद्या मह्यमियं त्वया ॥\n\nसहस्रं वत्सरान्पूर्वमियमाराधिता प्रभो ।\n\nनीलाचले निवसता हविष्यं भुंजता मया ॥\n\nतथापि ताततारिण्याः करुणामयिना भवत् ।\n\nततो गंडूष मात्रं तु काले काले पिवन् जलं ॥\n\nआराधयामितां देवीं वत्सराणां सहस्रकं ।\n\nततोपि यदि नैवा भूत्तारुण्याः करुणामयि ॥\n\nतदाहमेक पादेन तिष्ठन्नीला चलोपरि ।\n\nपरं समाधिमास्थाय निराहारो दृढव्रतः ॥\n\nतामेव केवलं ध्यायन् जपंस्तामेव सर्वदा ।\n\nअति वाहितवान् वर्ष सहस्राष्टकंमुत्तमं ॥\n\nएवं दशसहस्रं तु वर्षाणा महमीश्वरीं ।\n\nकामाख्या योनिमाश्रित्य समाराधितवान्प्रभो ॥\n\nअथाप्यनुग्रहस्तस्यास्तथापि न हि दृश्यते ।\n\nअतल्पजामिदुःसाध्यां विद्यामेनांसु दुःखितः ॥\n\nइति तद्वचनं श्रुत्वा ब्रह्मालोक पितामहः ।\n\nउवाच सांत्वर्य पुत्र वसिष्ठं मुनिनांवरं ॥\n\nब्रह्मोवाच ॥\n\nवसिष्ठवत्स गच्छत्वं पुनर्नीलाचलं प्रति ।\n\nतत्रास्थितो महादेवीमाराधय दृढव्रतः ॥\n\nकामाख्या योनिमाश्लित्य जपंस्तु परमेश्वरीं ।\n\n६६अ)\n\nअचिराद्देवते सिद्धिर्भविष्यति न संशयः ॥\n\nएतस्याः सदृशी काचिद्विद्या न हि जगत् त्रये ।\n\nइमां त्यक्त्वा पुनर्विद्यामन्यां कांत्वं ग्रहीष्यसि ॥\n\nइति तस्य वचः श्रुत्वा प्रणम्य पितरं मुनिः ।\n\nपुनर्जगाम कामाख्या योनिमंडलसन्निधिं ॥\n\nतत्र गत्वा मुनिवरः पूजा संभाव तत्परः ।\n\nआराधयन् महाविद्यां वसिष्ठोति जितेन्द्रियः ॥\n\nअथाराधयतस्तस्य सहस्रं परिवत्सराः ।\n\nजग्मुस्तारां महादेवीं पादैक जानुवर्तिनः ॥\n\nतथापितं प्रतिप्रीता यद्यन्नाभून्महेश्वरी ।\n\nतदा दोषेण महता प्रजज्वालमुनीश्वरः ॥\n\nततो जलं समादाय तां सप्तमुपचक्रमे ।\n\nएतस्मिन्नेव काले तु रुष्टमालोक्यतं मुनिं ॥\n\nच चाल वसुधा सर्वा स शैलवन काननाः ।\n\nहाहाकारो महानासीद्देवी देवेषु सर्वतः ॥\n\nततोवभूव पुरतस्तारा संसारतारिणी ।\n\nवसिष्ठस्तां समालोक्य शशापातीव दारुणः ॥\n\nततो देवी वसिष्ठेन शप्ता न फलदा क्वचित् ।\n\nचीनाचारं विना नैव प्रसीदति कदाचन ॥\n\nउवाच साधक श्रेष्ठमननीयतु धारिणी ।\n\nरोषेण दारुणमनाकथं मामशयेद्भवान् ॥\n\nमदीयाराधनाचारं वुद्धरूपी जनार्दनः ।\n\nएक एव विजानाति नान्यकश्चन तत्वतः ॥\n\nबृथैवायास बहुलः कालोयं गमितस्त्वया ।\n\nविरुद्धाचार शीलेन मम तत्वमजानता ॥\n\nतद्वुद्धरूपिणो विष्णोः सन्निधिं या हि संप्रति ।\n\nतेनो यदिष्टाचारेण मामाराधय सुव्रत ॥\n\nतदैवासु प्रसन्नस्यां त्वयि वत्स न संशयः ।\n\nइत्याचारसारतन्त्रे प्रथमः पटलः ॥\n\nशिव उवाच ॥ \n\nततः प्रणम्यतां देवीं वसिष्ठोसौ महामुनिः ।\n\nजगामाचार विज्ञान वांछया वुद्धरूपिणं ॥\n\nततो गत्वा महाचीने देशे स मुनि पुंगवः ।\n\nददर्श हिमवत् पार्श्वे साधकेश्वर सेवितं ॥\n\n६६ब्)\n\nनिर्लज्जघनभावेन रूपयौवनशालिना ।\n\nमदिरामत्त चित्तेन विलासोल्लाशतेन च ॥\n\nशृंगाररसवेशेन जगन्मोहनकारिणा ।\n\nभयलज्जा विहीनेन देवी ध्यान परेण च ॥\n\nकामिनीनां सहस्रेण परिणारितमीश्वरं ।\n\nमदिरापान संजात रक्तमन्थर लोचनं ॥\n\nदूरादेव विलोक्यैनं वसिष्ठो वुद्धरूपिणं ।\n\nविस्मयेन समाविष्टः स्मरन् संसारतारिणीं ॥\n\nकिमिदं क्रियते कर्म विष्णुना वुद्धरूपिणा ।\n\nवेदवादविरुद्धो यमाचारः सम्मतो मम ॥\n\nइति चिंतयतस्तस्य वसिष्ठस्य महात्मनः ।\n\nआकाशवाणी प्रहाशुमैव चिंतय सुव्रत ॥\n\nआचारः परमो यो यतारिणी साधके मुने ।\n\nएतद्विरुद्धाचारस्य मते नासौ प्रसीदति ॥\n\nयदि तस्याः प्रसादत्वमचिरेणाभिवांछसि ।\n\nएतेन चीनाचारेण तदा तां भज सुव्रत ॥\n\nआकाशवाणीमाकर्ण्य रोमांचित कलेवरः ।\n\nवसिष्ठो दंडवद् भूमौ पपातातीव हर्षितः ॥\n\nअथोत्थायाचिरेणासौ कृतांजलिपुटो मुनिः ।\n\nजगाम विष्णोः स विधं बुद्धरूपस्य पार्वति ॥\n\nअथासौ न समालोक्य मदिरामदविह्वलः ।\n\nप्राह वुद्धः प्रसन्नात्मा किमर्थं त्वमिहागतः ॥\n\nअथ वुद्धं प्रणम्याह भक्ति नश्रो महामुनिः ।\n\nयदुक्त तारिणी देव्या निजाराधन हेतवे ॥\n\nश्रुत्वा तु भगवान् वुद्धस्तत्वज्ञानमयो हरिः ।\n\nवसिष्ठं प्राहतज्ञानं चिनाचारेऽधिकारवान् ॥\n\nअप्रकाश्यस्तु तारिण्या आचारः सर्वदा मुने ।\n\nतव भक्तिवसादस्मिन् न प्रकाश्यं कदाचन ॥\n\nबुद्ध उवाच ॥\n\nअथाचारविधिं वक्ष्ये देव्याः सर्वसमृद्धिदा ।\n\nयस्यानुष्ठानमात्रेण भवाद्धौननिमज्जति ॥\n\nसमस्तशोकशमनमानंदाद्धि विवर्धनं ।\n\nतत्वज्ञानमयं साक्षाद्विमुक्ति फलदायकं ॥\n\n६७अ)\n\nस्नानादिर्मानसः सौचो मानसः प्रवरो जपः ।\n\nपूजनं मानसं दिव्यं मानसं तर्पणादिकं ॥\n\nसर्व एव शुभः कालोनाशुभो विद्यते क्वचित् ।\n\nनो विशेषो दिवारात्रौ न संध्यायां दिवानिशि ॥\n\nवस्त्रासनस्तान गेह हट्टे स्पर्शादि वारिणः ।\n\nशुद्धिनं चाचरेदत्र निर्विकल्पं मनश्चरेत् ॥\n\nनात्रशुद्ध्याद्यपेक्षास्ति न चामेध्यादि दूषणः ।\n\nसर्वथा पूजयेद् देवी यमस्नातः कृतभोजनः ॥\n\nमहानिशा शुचौदेशे वलिमंत्रेण दापयेत् ।\n\nस्त्री द्वेषो नैव कर्तव्यो विशेषात् पूजनं महं ॥\n\nतासां निंदां प्रहारं च कौटिल्यम प्रियं तथा ।\n\nसर्वथा नैव कर्तव्यमन्यथा सिद्धिरोधकृत् ॥\n\nस्त्रियो देवाः स्त्रियः प्राणा स्त्रिय एव विभूषणं ।\n\nस्त्रीकुलेषु सदा भाव्यमन्यथा स्वस्त्रियामपि ॥\n\nतद्धस्तरचितं द्रव्यं महादेव्यै निवेदयेत् ।\n\nमहाचीन क्रमजता वेष्ठितः साधकोत्तमः ॥\n\nरात्रौ यदि जपेन्मंत्रं दुर्लभं तस्य किं भवेत् ।\n\nमहाचीन क्रमलता वेष्टिते न च यत्फलं ॥\n\nतस्यापि षोडशांशेन कला नार्हंति केशवः ।\n\nशवासनाधिकफलं लतागेहे प्रवेशनं ॥\n\nशाशानालयमागत्य मुक्तकेशो दिगम्वरः ।\n\nमहाचीनक्रमलतावेष्टितो मुक्तिमाप्नुयात् ॥\n\nजपस्थाने महाशंखं निवेश्योर्धं जपं चरेत् ।\n\nदिक्लानियमो नात्र स्थित्यादि नियमो न च ॥\n\nन जपेत् कालनियमो नार्चादिषु वलिष्वपि ।\n\nस्वेच्छाचारोपि गदितः प्रचरेद् दृष्टमानसः ॥\n\nकृतार्थं मन्यमानस्तु संतुष्टो निजमानसे ।\n\nसुगंधि श्वेत लौहित्य कुसुमैरर्चयेत् कुलैः ॥\n\nविल्वैः कुरु वकारैश्च तुलसी वर्जितः शुभैः ।\n\nएकलिंग श्मशाने वा शून्यागारे चतुःपथे ॥\n\n६७ब्)\n\nतत्रस्था साधयेद्योगी तारां भुवनतारिणीं ।\n\nतारिणी दक्षिणा काली सुंदरी भैरवी तथा ॥\n\nमहाचीनक्रमेणेताः सिद्ध्या एव न संशयः ।\n\nसुंदरी भैरवी देव्याः प्रकारोपीह विद्यते ॥\n\nतारिणी दक्षिणा सिद्धेर्न्नैव चीनक्रमं विना ।\n\nमहाचीन क्रमाचारः परः साधकसत्तमः ॥\n\nतारिणीं प्रजपन् विद्यां कुलकोटीः समुद्धरेत् ।\n\nनदंति पितरस्तस्य गाथागायंति ते मुदा ॥\n\nअपिनः स कुले जातः कुलज्ञानी भविष्यति ।\n\nस धन्यः कुलविज्ञानी स कविः स च पंडितः ॥\n\nस कुलीनः स सुकृती सदृशी स च साधकः ।\n\nस ब्राह्मणः स वेदज्ञः सोग्निहोत्री स दीक्षितः ॥\n\nस तीर्थपीठे सन्यासी सनिराशी स सर्वगः ।\n\nव्रति स सोमपायी स स यशस्वी स वै मनुः ॥\n\nस वैष्णवः सवै शैवः स च गाणपतः स्मृतः ।\n\nमहाचीनक्रमाचारैस्तारिणीं यः सदा भजेत् ॥\n\nइत्याचारतम्त्रे द्वितीयः पटल ॥ \n\nश्रीशिव उवाच ॥ \n\nइति तस्य वचः श्रुत्वा हरेर्वुद्धशरीरिणः ।\n\nवसिष्ठस्तं पुनः प्राह कृतांजलिपुटो मुनिः ॥\n\nवसिष्ठ उवाच ॥ \n\nभगवन् देवदेवेश तत्वज्ञानमयः प्रभो ।\n\nमहाचीन क्रमाचारः कथितो भवता मम ॥\n\nप्रधानस्त्वयमेवास्ति मदिरायोषिदेव च ।\n\nएतयोः किं प्रधानं तद्व्रूहि मे परमेश्वर ॥\n\nश्रीभगवानुवाच ॥\n\nएतस्मिन् परमाचार तुल्यमेव द्वयं मुने ।\n\nप्राधान्यं योषितां किंतु देवानां च न संशयः ॥\n\nयतो हि योषितां देहे स देवाधिष्ठिता शिवा ।\n\nअतः पूजासु सर्वासु तासां प्राधान्य मुच्यते ॥\n\nवसिष्ठ उवाच ॥\n\nव्रूहि देवविधानज्ञ सर्वज्ञानमय प्रभो ।\n\n६८अ)\n\nयथा योषित्सु संपूज्या कृता साधकसत्तमैः ॥\n\nश्रीभगवानुवाच ॥ \n\nयोनिपीठे मंत्रपीठे यंत्रपीठे च पार्वती ।\n\nत्रिधा भिन्ना महामाया पूज्यते साधकोत्तमैः ॥\n\nसर्वेषामेव पीठानां प्रधानं योनि पीठकं ।\n\nतत्र संपूजिता देवी झटित्येव प्रसीदति ॥\n\nअणिमाद्यष्ट सिद्धीनां कारणं परमं मुने ।\n\nयोनिपूजा विधिसम्यग् मम सर्वार्थसाधनं ॥\n\nनदी कापालिनी वेश्या रजकी नापितांगणा ।\n\nब्राह्मणी शूद्रकन्या च तथा गोपालकन्यका ॥\n\nमालाकारकी वेश्या नव कन्याः प्रकीर्तिताः ।\n\nअथवा सर्वजंतूनां विदग्धा लक्षणान्विताः ॥\n\nआनीयानुत्तमा भद्रामेतेषामेव नायिकां ।\n\nसुंदरी यौवनोन्मत्तां निर्लज्जां चारुहासिनीं ॥\n\nकृत्वा दिगम्वरी तां च गंधकुंकुमचन्दनैः ।\n\nअनुलिप्तां मुक्तकेशीं ततस्तद्योनिमंडले ॥\n\nगुरुपंक्ति समाराध्य पूजयित्वा षडंगकं ।\n\nपीठे पूजां विधायाथ तन्मध्ये पूजयेच्छिवां ॥\n\nतत्र चावाहनं नास्तिजविन्यासो न वा मुने ।\n\nउपचारैः पूजयित्वा अर्घ्यं दत्वा ततः पुनः ॥\n\nजप्त्वा लिंगे भैरवं च पूजयित्वा महेश्वरं ।\n\nगंधैश्च साक्षतैः पुष्पैर्होमं कुर्यादतः परं ॥\n\nधर्माधर्मैर्हविर्दीप्ते आत्माग्नौ मनसास्रुचा ।\n\nसुषुम्णा वर्त्मना नित्यमक्षवर्तीर्जुहोम्यहं ॥\n\nस्वाहांतो होम मंत्रोयं प्रतिप्रत्य हुतिर्मुने ।\n\nपूर्णाहुतिं जपांते च जुहुयाद मुनामुने ॥\n\nप्रकाशाप्सरहस्ताभ्यामवलंव्योन्मनी स्रुचा ।\n\nधर्माधर्म फलास्नेह पूर्णे वह्नौ जुहोम्यहं ॥\n\nस्वाहांतोयं भवेन्मंत्रो घोरपातक मुक्तिदः ।\n\n६८ब्)\n\nपूजाकालं विनानैव पश्येच्छक्ति दिगंवरीं ॥\n\nपूजाकालं विनानैव सुधापेया च साधकैः ।\n\nआयुधा हीयते दृष्ट्वा पीत्वा च पशुतां व्रजेत् ॥\n\nसौशमन्यां कुलाचारे ब्राह्मणः प्रपिवेत्सुरां ।\n\nअन्यत्र कामतः पीत्वा प्रायश्चित्ती भवेन्नरः ॥\n\nभार्गवेण पुरा सत्यां श्रुत्वा देवीस्तु वारुणीं ।\n\nब्रह्मालोक गुरुः साक्षात् प्रययौ भार्गवांतिकं ॥\n\nप्रसम्नाधावरचितां ब्रह्माचारामृत समानयो ।\n\nदेवानाममृतं ब्रह्मस्तदिदं लौकिकी सुरा ॥\n\nब्रह्मज्ञानमयो देवी कुलाचारेण जायते ।\n\nसौत्रामन्यां च देवेन्द्रस्तृप्यते सुरयैव हि ॥\n\nसेयं सुरात्वया ब्रह्मन्तस्याः शायुं प्रमुच्यतां ।\n\nब्रह्माणं प्रणिपत्याह ततो सौ भृगुनंदनः ॥\n\nमद्वाक्यं विफलं नस्यात्त्वद्वाक्यं च पितामह ।\n\nअमोघं च करिष्यामि तदर्थं नियमं कृतः ॥\n\nसौत्रामस्त्यां कुलाचारे सुराशाप विमुक्तये ।\n\nमंत्रत्रयं प्रवक्ष्यामि शृणुष्वैक मनाप्रभो ॥\n\nएकमेव परंब्रह्म स्थूलसूक्ष्ममयं ध्रुवं ।\n\nकचोद्भवां ब्रह्महत्यां तेतते नाशयाम्यहं ॥\n\nसूर्यमण्डलसंभूते वरुणालय संभवे ।\n\nअमावीजमये देवी शुक्रशापाद्विमुच्यतां ॥\n\nदेवानां प्रणवो वीजं ब्रह्मान् यज्ञमयं यदि ।\n\nतेन संपद्यते देवि ब्रह्महत्यां व्यपोहतु ॥\n\nइत्युक्त्वा ब्रह्मणो त्रीणि भार्गवः प्रणिपत्यतं ।\n\nजगामभवनं देवि ब्रह्मा स्वभवनं ययौ ॥\n\nब्रह्मज्ञानी कुलाचारे सुरापीत्वा स्खलन्मुहुः ।\n\nपतितस्य तु तस्यांगे लगंति यदिरे नवः ॥\n\nतावत् कालं रनुसंख्यं देवी लोके महीयते ।\n\nपीत्वा पीत्वा पुनः पीत्वा पतित्वा च महीतले ॥\n\n६९अ)\n\nउत्थाय च पुनः पीत्वा पुनर्जन्म न विद्यते ।\n\nपीत्वालिग कुलाचारे प्रमदां यौवनोन्वितां ॥\n\nकोटि जन्मार्जितं पापं तत्क्षणादेव नाशयेत् ।\n\nपीत्वा पीत्वा जपित्वा च मुक्तं कोटि कुलैः सह ॥\n\nब्रह्मलोके वसेद्देवीं सत्यं सत्यं न संशयः ।\n\nतत्रैव वाप्तिमाप्नोति न पुनर्जायते भुवि ॥\n\nपीत्वा च पूजयेद् देवीमीशत्वं लभते ध्रुवं ।\n\nतत्रैव लयमाप्नोति पुनर्न्नैव निवर्तते ॥\n\nपीत्वाग्नि होत्रे भूत्वा च त्रैलोक्यैश्वर्य भाजनं ।\n\nजायते साधकः श्रेष्टो महाभोगी महासुखी ॥\n\nपीत्वा योगी भोजयित्वा सोहं हंसस्ततः परं ।\n\nस्वाहेति जायते वीरो जीवन्मुक्तोजमत्रये ॥\n\nचिरजीवी जरायुक्तो विमुक्तः सर्वपातकैः ।\n\nवलामिति वलांचापि सिद्धित्व समवाप्य च ॥\n\nइत्येवं कथितं तुल्यं यथा पूज्या दिगंवरी ।\n\nपूजयित्वा सकृद्देवीं मुच्यते सर्वपातकैः ॥\n\nएवं देवीमर्चयित्वा किमसाध्यं जगत्त्रये ।\n\nहरो प्रकुपिते वापि पूजयित्वा दिगम्वरीं ॥\n\nसृष्टिस्थितिलयादीनां कर्तारो जगदीश्वराः ।\n\nयोगेभ्यो घोररूपेषु पूजयित्वा विमुच्यते ॥\n\nअपुत्रो लभते पुत्रं दरिद्रो धनवान् भवेत् ।\n\nआरभ्य शुक्लप्रतिपद्यावत् पंचदशी भवेत् ॥\n\nप्रत्यहं पूजयेद् यस्तु तिथि संख्या दिगंवरी ।\n\nमंत्रसिद्धिर्भवेत् तस्य सत्यं सत्यं न संशयः ॥\n\nवीरसाधन कर्माणि दुःखसाध्यानि केवलं ।\n\nसुसमंसाधनं ह्येतत् तव स्नेहात् प्रकाशितं ॥\n\nगोपनीयं प्रयत्नेन पुत्रेभ्योपि न दर्शयेत् ।\n\nइत्येष कथितस्तुभ्यं पूजाविधिरनुत्तमः ॥\n\n६९ब्)\n\nसाधनं सर्वथा चैवं गोपयेन्मातृजारवत् ।\n\nइत्याचारसारतम्त्रे तृतीयः पटलः ॥ \n\nवसिष्ठ उवाच ॥ \n\nकुलेशयानि पात्राणि पिशितानां च लक्षणं ।\n\nकुलद्रव्यस्य निर्माणं वद माहात्म्यमेव च ॥\n\nअविधानेन यत्पापं स विधानेन यत्फलं ।\n\nतत्सर्वं श्रोतुमिच्छामि वदमे करुणा निधे ॥\n\nश्रीभगवानुवाच ॥\n\nमुने शृणु प्रवक्ष्यामि यन्मां त्वं परिपृच्छसि ।\n\nतस्य स्मरणमात्रेण त्रिदशैः समतां व्रजेत् ॥\n\nआधारेण विनाभ्रंशो न च तृप्यंति मातरः ।\n\nतस्माद्विधिवदाधारं कल्पयेत् कुलनायकः ॥\n\nअथवा वर्तुलाकारं कुर्याद्वृति मनोहरं ।\n\nस्वर्णरूप्यशिलाकूर्म कपालानालांवु च मृन्मयं ॥\n\nकुलद्रव्यं प्रवक्ष्यामि मुने शृणु समाहितः ।\n\nअंभसां द्वादशप्रस्थं प्रस्थार्ध तक्तमेव च ॥\n\nतंडुलानां चतुःप्रस्थं द्विप्रस्थं पयसस्तथा ।\n\nमुष्टिमात्रांकुरं देयमेकस्मिन् योजयेद्घटे ॥\n\nशीतादेवहित स्थाने स्थापयेद्दिवस द्वयं ।\n\nततो वह्नौ समारोप्य यन्मान सदृशं पचेत् ॥\n\nअवरोप्य पराशीतामवस्था तां नयेद्बुधः ।\n\nपयप्रस्थेन पिष्ट्वा तु हस्ताभ्यां मेलयेत् ततः ॥\n\nसम्यक् सर्मव्यतक्रेण पयसालोड्यमेलयत् ।\n\nएषा पैष्ठीति विख्याता पूजिता देवदानवैः ॥\n\nकुलपूजाविनास्वार्थं यः करोतीह दुर्मतिः ।\n\nप्रयाति नरकं घोरमेकविंशतिभिः कुलैः ॥\n\nदेवान्पितॄन्समभ्यर्च्य मुने शास्त्रोक्त वर्त्मना ।\n\nगुरुं स्मरन्पिवन्मद्यं खादन्मांसं न दोषभाक् ॥\n\nसेवतो व्रतसुखार्थाय मद्यादीन् स च पातकी ।\n\nप्राशयेद् देवता प्रीत्यै स्वाभिलाष विवर्जितः ॥\n\n७०अ)\n\nश्वपचोपि कुलज्ञानी ब्रह्मणादति रिच्यते ।\n\nयः कौलिकः कुलज्ञानं न पश्यति न वंद्यति ॥\n\nधिक् तस्य जीवनं लोके धिक् धिक् तस्य च पौरुषं ।\n\nते वंद्याः पुण्यकर्मीणस्तेषां तास्ते च योगिनः ॥\n\nयेषां चित्ते भाग्यवशात् कुलज्ञानं प्रकाशते ।\n\nते वंद्यास्ते महात्मानस्ते कृतार्था नरोत्तमाः ॥\n\nयेषामुत्पाद्यते चित्ते कुलज्ञानमयोदितं ।\n\nत्रासिताहि मया पूर्वं पशवः शास्त्रकोटिभिः ॥\n\nकुलधर्मं न जानंति तत्वज्ञानाभिमानिनः ।\n\nपशुशास्त्राणि सर्वाणि मयैव कथितानि वै ॥\n\nस्मृत्युक्तरेण वलमंत्रे च मोहनाय दुरात्मना ।\n\nमहापश प्रयुक्तानां ते स्ववांछाभि जायते ॥\n\nतेषां तु सद्गतिर्न्नास्ति कल्पकोटि शतैरपि ।\n\nवहवः कौलिकं धर्मं श्रुत्वा ज्ञानवित् स्वकाः ॥\n\nनिंदतीहसुवुद्धैव पारस्पर्य विमोहितः ॥\n\nवसिष्ठ उवाच ॥ \n\nमद्यपानेन मनुजा यदि सिध्यंति केवलं ।\n\nमद्यपानरताः सर्वे सिद्धिर्यत्ने च पारवाः ॥\n\nस्त्रीसंभोगेन लोकानां यदि मोक्षो भवेदिह ।\n\nसर्वेपि जंतवो लोके मुक्तास्युः स्त्रीनिषेवणात् ॥\n\nवुद्ध उवाच ॥\n\nअत्र शृणूत्तरं पुत्रकुलधर्मा महालयं ।\n\nमोक्षं ददाति भूतानामेतद्धर्म प्रवर्तिनां ॥\n\nवृथापानं यत् क्रियते सुरापानं तदुच्यते ।\n\nतन्महापातकायैव वेदादिषु निरूपितं ॥\n\nवसिष्ट उवाच ॥\n\nतन्मुखाच्छ्रोतु मिच्छामि कुलधर्मं विशेषतः ।\n\nएतस्य हि विशेषज्ञस्त्वत् समोनास्तिकश्चन ॥\n\nतस्य धर्मस्य माहात्म्यं सर्वधर्मोत्तमस्य च ।\n\nवदमे परमेशान यदि तेस्ति कृपामयि ॥\n\nश्रीभगवानुवाच ॥\n\n७०ब्)\n\nमुने शृणु प्रवक्ष्यामि यन्मां त्वं परिपृच्छसि ।\n\nतस्य श्रवणमात्रेण योगिनीनां प्रियो भवेत् ॥\n\nशिवब्रह्म गुहादीनां यन्मया कथितं पुरा ।\n\nकथयामि तवस्नेहाच्छृणुष्वेकाग्रमानसः ॥\n\nपारंपर्य क्रमायेत मतिगोप्यं महद्भुतं ।\n\nअकथ्यं परमार्थेन तथापि कथयामिते ॥\n\nसर्वेभ्यश्चोत्तमा वेदाः वेदेभ्यो वैष्णवं परं ।\n\nवैष्णवात् परमं शैवं शैवाद्दक्षिणमुत्तमं ॥\n\nदक्षिणादुत्तमं वामं वामात् सिद्धांतमुत्तमं ।\n\nसिद्धांतादुत्तमं कौलं कौलात्परतरं न हि ॥\n\nगुह्याद्गुह्यतमं देवि सारात्सारं परंतरं ।\n\nमथित्वा ज्ञानमंथेन वेदागम महार्णवं ॥\n\nसर्वधर्म तवज्ञानं सर्वधर्म समुद्धृतः ।\n\nएकतः सकला धर्माः यज्ञास्तीर्थ व्रतादयः ॥\n\nएकतः कुलधर्मोयं सर्वयज्ञाधिक प्रिये ।\n\nप्रविशंति यथा नद्यः सिंधौ नवशतोमितः ॥\n\nतथैव समया सर्वे प्रतिष्ठाः कुलमेव हि ।\n\nयथा हस्ति पदे लीनं सर्वप्राणि पदं भवेत् ॥\n\nदर्शनानि च सर्वाणि कुल एव तथा मुने ।\n\nयथा मरतरंगिण्या न समाः सकलापगाः ॥\n\nतथैव समयाः सर्वे कुलधर्मेणनो समाः ।\n\nमेरु सर्षपयोर्यद्वत् सूर्य खद्योतयोर्यथा ॥\n\nतथास्य समयस्यास्य कुलस्य महदंतरं ।\n\nअस्ति चेत् ज्ञानवान् कश्चिन् मत्समो भुविमानवः ॥\n\nतथैव कुलधर्मेण समोस्ति भुवन त्रये ।\n\nजन्मभिर्वहुभिर्ध्यानात् तपोभिर्मुनिसत्तम ॥\n\nमोक्षं लभंते तु वुधा जीवन्मुक्तास्तु कौलिकाः ।\n\nसत्यं सत्यं पुनः सत्यं सत्यमेव न संशयः ॥\n\nवहुना किमिहोक्तेन शृणुत्वमवधानतः ।\n\nन कौलेन समो धर्मः सत्यमेतद्वदामिते ॥\n\n७१अ)\n\nयोगीचेन्नैव भोगी स्याद् भोगी चेन्नैव योगवान् ।\n\nयोगभोगात्मकं कौलं तस्मात् सर्वाधिकं त्विदं ॥\n\nइत्याचारसारतन्त्रे चतुर्थः पटलः ॥\n\nश्रीभगवानुवाच ॥\n\nसमयाष्टकं प्रवक्ष्यामि शृणुष्वैक महामुने ।\n\nयेन विज्ञानमात्रेण सिद्धिर्भवति साधकः ॥\n\nघातयेद् गोपयेद् वापी निंदयेन् न विलोकयेत् ।\n\nपूजयेद् भावयेच्चैव वर्जयेन् न जुगुप्सयेत् ॥\n\nकामं क्रोधः समात्सर्यं विकारं चेन्द्रियोद् भवं ।\n\nनिद्रां लज्जां दौर्मनस्यं घातयेदष्टक प्रिये ॥\n\nमंत्रमुद्राक्ष सूत्रस्तु योगिनी वीरसंभवं ।\n\nभैरवागममाचारमेतत् सर्वं तु गोपयेत् ॥\n\nदेवं गुरुं सुरां विद्यां साधकं योषितां तथा ।\n\nशुभाशुभं कर्मचिरं निंदयेन् नैव कदाचन ॥\n\nकन्याशक्ति पशुक्रीडां नग्नस्त्रीं प्रकटस्तनीं ।\n\nद्यूतविग्रह पापार्थी कुलीनं न विलोकयेत् ॥\n\nगुरुं देवी तथा साधु न शक्ति चात्ममव्ययं ।\n\nशक्ति तत्साधिकान् सर्वान् पूजयेच्च प्रयत्नतः ॥\n\nगुरोर्वाक्योपदेशं च सद्दत्ततीर्थ देवताः ।\n\nस्वधर्मं च कुलाचारं सदा तत्वेन भावयेत् ॥\n\nअगम्यागमनं चैव धूर्तगोष्ठीं च चंचलं ।\n\nअनृतं पापगोष्टी च वर्जयेत् सिद्धसाधकः ॥\n\nविण्मूत्रं शोणितं क्लेदं हीइनांगो पिशितं सुरां ।\n\nकपालहरणं चैव अष्टौ नैव जुगुप्सयेत् ॥\n\nइत्येवं समयाचारं यः करोतीह साधकः ।\n\nयद्वा न लभते वस्तु तत्रास्ति भुवनत्रये ॥\n\nश्रीदेव्युवाच ॥\n\nदेव देव महादेव जगत्प्रलयकारक ।\n\nकुलाचारेण मंवाम्वै कथं सिद्धिर्भवेत् प्रभो ॥\n\nयदि तन्मदिरापानं यत् परस्त्री निषेवनं ।\n\nअधर्मकरणाच्छिद्धि सर्वं मे संशयं प्रभो ॥\n\n७१ब्)\n\nशिव उवाच ॥\n\nसाधु पृष्टोऽस्मि देवेशि कथयामि शृणुष्व मे ।\n\nपुरा दारुवने रम्ये मुनयः साधकाः पराः ॥\n\nपरस्त्रियं धर्षयंति मद्यं खादंति नित्यशः ।\n\nतं दृष्ट्वानुचितं कर्म ब्रह्मामांसमुपस्थितः ॥\n\nदेवदेव महादेव सृष्टिस्थितिलयात्मक ।\n\nएतदारुवने पायान्मद्यपानरतास्तथा ॥\n\nपरस्त्रीयं धर्षयंति मद्यं खादति मोहिताः ।\n\nदिगंवराश्च मुंडाश्च गतिरेषा कथं भवेत् ॥\n\nइति ब्रह्मवचः श्रुत्वा तमुवाच अहं प्रिये ।\n\nपितामह न जानासि चीनाचारक्रमं भवान् ॥\n\nउग्रतारां महाविद्यामेते नित्यं जयंति हि ।\n\nपूजयंति च तामेव चीनाचारपरायणाः ॥\n\nसाधकाः सर्व एवेते महाकौला महाशयाः ।\n\nजीवन्मुक्तिं गताः सर्वे देवी भक्तिपरायणाः ॥\n\nपरस्त्रीधर्षणाच्चैव मद्यपानाच्च नित्यशः ।\n\nअश्वमेधादप्यधिक लभंते फलमुत्तमं ॥\n\nएतास्तु निंदन्मोहाच्च महापातक वात्मवान् ।\n\nइतो दूरं प्रयाहित्वं न मां स्पृश पितामह ॥\n\nइत्यैव मुक्तसमया ब्रह्मालोक पितामहः ।\n\nपरं विस्मयमापन्नः संशया विष्टमानसः ॥\n\nकिमिदं शंभुना प्रोक्तं वेदाचारवहिष्कृतं ।\n\nइति संचिंतयन् मौनं प्रायपंकजसंभवः ॥\n\nततो वैकुण्ठमासाद्य श्रीविष्णुं परमेश्वरं ।\n\nकृतांजलि पुटो भूत्वा सर्वमेवमुवाचसः ॥\n\nदेवदेव महाविष्णो संसारस्थिति कारक ।\n\nछिंधि मे संशयं देव महांतं मनसि स्थितं ॥\n\nत्वदन्यः संशयस्यास्यच्छेत्ता कश्चिन्न विद्यते ।\n\nतीर्थपर्यटनायद्यद्गतं दारुवनं मया ॥\n\n७२अ)\n\nतत्र सर्वे मुनिगणाः परस्त्रीधर्षणे रताः ।\n\nमदिरापानसंजात सदा घूर्णितलोचनाः ॥\n\nरममानी परस्त्रीभिर्निर्लज्जा सर्व एव हि ।\n\nएवं तान् सुदुराचारान् दृष्ट्वा कैलासवासिनं ॥\n\nमहादेवमवोचं तत् सर्वमेव दयानिधे ।\n\nपापाचारानपि मुनीन् प्रसंशं स महेश्वरः ॥\n\nश्रद्धया परयाविष्टस्तानुद्दिश्य पुनः पुनः ।\n\nउवाच साधवस्ते वै जीवन्मुक्तो महाशयाः ॥\n\nतान्निंदित्वा महापाप जजुः दूरमितो यतः ।\n\nततो हं विस्मयाविष्टः प्राप्तस्त्वां जगदीश्वर ॥\n\nएतन्मे संशयं छिंधि चेत् कृपामपि वर्तते ।\n\nएवं स ब्रह्मणा प्रोक्ता विष्णुः सर्वेश्वरः प्रभुः ॥\n\nभक्त्या परमयायुक्तस्तान् मुनीन्प्रणताम्यहं ।\n\nउवाच च विधातारं तत्वज्ञानमयं वचः ॥\n\nत्वया दारुवने दृष्ट्वा मुनयो ये पितामहः ।\n\nतारामाराधयंते तु सर्वे साधकसत्तमाः ॥\n\nपरस्त्रियं धर्षयंति मद्यं खादंति नित्यशः ।\n\nनिर्वाणंते तु यास्यंति भगवत्याः प्रसाददः ॥\n\nचीनाचारं समाश्रित्य मुनयस्ते महाशयाः ।\n\nतत्वज्ञानमया सर्वे विहरंति महीतले ॥\n\nत्वमाशुगच्छ तत्रैव तान् प्रसादय पद्मज ।\n\nतेषु व्यष्टिषु भवतो ब्रह्मत्वमपि यास्यसि ॥\n\nमहादेवेन यत् प्रोक्तं तस्य मे तन्न संशयः ।\n\nआवयोसन संस्पृश्य साधकान्यो विनिन्दति ॥\n\nश्रीशिव उवाच ॥\n\nततो विष्णुं प्रणम्यासौ परमेष्ठी त्वरान्वितः ।\n\nगत्वा दारुवनं सर्वान् प्रणनाम मुनीश्वरान् ॥\n\nतुष्टाव परया भक्त्यास्तत्रैर्वहु विधैरपि ।\n\nतेषां प्रसादय मासाद्य कृतकृत्यो भवद्विधिः ॥\n\n७२ब्)\n\nश्रीदेव्युवाच ॥\n\nमहाचीन क्रमाचारं ततो वुद्धादि वाशु च ।\n\nवसिष्ठः स किमकरोत्तन्मे व्रूहि महेश्वर ॥\n\nश्रीशिव उवाच ॥\n\nमहाचीन क्रमाचार ततो वुद्ध्यादि वाप्यसः ।\n\nनीलाचलं समासाद्य कुलाचार परायणः ॥\n\nततोक्षमालां युवतीं चांडालीनु मयेन्मुनिः ।\n\nजपन् संसाधयामांसतारां मुक्ति प्रदामिमां ॥\n\nमदिराभिपानमत्ताभिर्मदिरा मदघूर्णितः ।\n\nतारामाराधयामास कृत कृत्यो भवत् तदा ॥\n\nसाक्षाद्भूता महादेवी तारा संसारतारिणी ।\n\nतमुवाच वसिष्ठत्वं वरान्वृणु यथेप्सितान् ॥\n\nवसिष्ठ उवाच ॥\n\nतारे देवि जगन्मातः ज्ञानविज्ञानदायिनि ।\n\nवरमेव वृणेत्वन्नः प्रसन्ना देहि हिमे शिवे ॥\n\nमहाचीन क्रमाचारैर्यस्त्वां संपूजयिष्यति ।\n\nसर्वदा तस्यार्चकस्य साक्षात्वं हि भविष्यसि ॥\n\nश्रीदेव्युवाच ॥\n\nचीनाचारेण यः कश्चित् तारां मां पूजयिष्यति ।\n\nस मे पुत्र तयागत्य सत्यं सत्यं न संशयः ॥\n\nइह भोगान् वरान् भुक्त्वा बृहस्पतिरिवापरः ।\n\nअंते यास्यति मत्पार्श्वं यत्र मे गणनायकः ॥\n\nरूपयौवनसंपन्नो रुद्रकन्यागणैः सह ।\n\nविहरिष्यंत्यसौ वीरो यावच्चंद्रार्कतारकं ॥\n\nतवापि भविता वत्स योग सिद्धिरनुत्तमा ।\n\nअणिमाः सिद्धयस्त्वं मे भविष्यंति निरंतरं ॥\n\nइति लब्धवरस्तस्या वसिष्ठोसौ महामुनिः ।\n\nनक्षत्रलोकमासाद्य अद्यापि द्योतते दिवि ॥\n\nएषते कथितो देवि चीनाचारः सुदुर्लभः ।\n\nसमाचरन् साधकेन्द्रो भुक्तिमुक्तिं च विंदति ॥\n\nएतत् सर्वं प्रयत्नेन गोपितव्यं त्वया प्रिये ।\n\n७३अ)\n\nयथा ह्यन्यो न लभते तथार्पं च महेश्वरि ॥\n\nस्वयोनिरिव देवेशि गोप्तव्य पशुसन्निधौ ।\n\nयो भक्तः साधको ज्ञानी तस्मै वक्तव्यमेव हि ॥\n\nइत्याचारसारतन्त्रे पंचमः पटलः ॥\n\nश्रीशिव उवाच ॥\n\nअथातः संप्रवक्ष्यामि रहस्यं शृणु पार्वति ।\n\nयोनिमण्डलमासाद्य मूलमंत्र जपेत् तु यः ॥\n\nषण्मासे सिद्धिमाप्नोति विनाहोमार्चनादिभिः ।\n\nयोनिमुद्रां विजानाति मूलविद्यां शृणोति यः ॥\n\nतस्या चिरादष्ट सिद्धिस्तन्नाति यन्न साधयेत् ।\n\nयदि भाग्यवसादेव योनिमुद्रां विलोकयेत् ॥\n\nप्रणम्य दण्डवद्भूमौ मनसा जपमाचरेत् ।\n\nभगरूपा महादेवी योगिनी योनिरूपिणी ॥\n\nतस्माद्यत्नेन मंत्रज्ञो महामुद्रा समर्पयेत् ।\n\nअष्टम्यां च चतुर्दश्यां मंगले शनिवासरे ॥\n\nयोगिनी कुरु वंदैश्च संस्थिता योनिमंडले ।\n\nयोनिमंडल तत्वज्ञः कुलद्रव्यपरायणः ॥\n\nस रुद्र इति विज्ञेयः सर्वशास्त्रेषु निश्चितं ।\n\nयोनौ पूजां नाचरंश्च मांसं मध्ये तथा मधु ॥\n\nकुलद्रव्याणि चैतानि भक्षयेत् कुलकौलिकः ।\n\nमदिरानंद सानंदो मांसमुद्राशनोनवा ॥\n\nपंचतत्वं न सेवेत स कथं कुलकौलिकः ।\n\nमद्यं मांसं तथा मत्स्यं मुद्रां मैथुन कर्म च ॥\n\nन सेवते यदा देवी स कथं कुलकौलिकः ।\n\nपंचतत्वं विनानास्ति शक्तीनां भुक्ति मुक्तिषु ॥\n\nतस्मात् सर्वप्रयत्नेन पंचतत्वं निवेदयेत् ।\n\nदेवीं संपूजयित्वा तु तस्यां संभक्षयेन् नरः ॥\n\nनिषेव्य पंचतत्वानि सर्वदानंदमानसः ।\n\nकुलज्ञानां मेलनेन विहरेत् कुलभैरवः ॥\n\n७३ब्)\n\nसंस्थाप्यमामे कुलजां कुलपूजारतो भवेत् ।\n\nदेयं तस्मै मद्यमांसं खाद्यं तन्मुखतः प्रिये ॥\n\nप्रविश्य योनिमुद्रां च जपेन् मंत्रमनन्यधीः ।\n\nआत्मानं भैरवं मत्वा योनिं भगवतीं तथा ॥\n\nभैरवाचर संपन्नः प्रविशेद्योनि मंडले ।\n\nआलिंग्य युवतीं गाढं संचुंव्याधरमेव च ॥\n\nदंतक्षतं नखाघातं तत्र तत्र विनिर्दिशेत् ।\n\nकुलोद्भवेन द्रव्येण पूजयेत् तर्पयेच्चयः ॥\n\nस एव साधकज्ञानी कुलज्ञानी न संशयः ।\n\nयदि गच्छेद् भगवति कपटं चैव कारयेत् ॥\n\nदेवी गुणवती तस्य सर्वं नाशयति ध्रुवं ।\n\nया शक्तिः सा महादेवी केवलानंदरूपिनी ॥\n\nतद्योगे नैव मुक्त स्यात् साधको वीररूपधृक् ।\n\nइति ज्ञात्वा जपेद् विद्यां केवलं भावतत्परः ॥\n\nजाति स बन्ध वुद्धिं च न कदापि च साधकः ।\n\nचिंतयेत् तं च देवेशि नरकं प्रतिपद्यते ॥\n\nउच्छिष्टं भक्षयेत् तासां दद्यान्नोच्छिष्टमेव हि ।\n\nशक्त्युच्छिष्टं पिवेद् द्रव्यं वीरोच्छिष्टं तु चर्वणं ॥\n\nशक्तिवीर प्रसादेन किन्न सिध्यति भूतले ।\n\nआनंदपूर्ण हृदयो विहरेत् कुलभैरवः ॥\n\nरक्तचंदनदिग्धांगस्तांवूलपूरिताननः ।\n\nरक्तमाल्यांवरधरो रक्त कोपीण भूषणः ॥\n\nशक्तिमाकृष्य यत्नेन कुलाचाररतो भवेत् ।\n\nतस्माद् यत्नेन मंत्रज्ञो तावच्छक्ति परायणः ॥\n\nएवं तंत्रं च मंत्रं च गोपयेन् मातृजारवत् ।\n\nमोहात् प्रकाशादचिरादधोयाति न संशयः ॥\n\nइत्याचारसारतन्त्रे रहस्यकथने षष्ठः पटलः ॥\n\nश्रीदेव्युवाच ॥ \n\nदेवदेव महादेव महाकारुणिक प्रभो ।\n\nयोगिनीनां सदासेव्यं कौलानां वलपुष्टिदं ॥\n\n७४अ)\n\nमनश्चांचल्य हरणं किं समाधि फलप्रदं ।\n\nवदस्व तद शेषेण यद्यहं तव वल्लभा ॥\n\nश्रीशिव उवाच ॥\n\nअकथ्यते तच्चार्वंगि देवासुर नरेष्वपि ।\n\nकथयामि तव प्रीत्या गुह्याद्गुह्यतरं महत् ॥\n\nश्रुत्वा त्वयापि गोप्तव्यं यत्नेन पशुसंकटे ।\n\nवलो नाम महानासीदसुरावलवान् पुरा ॥\n\nजित्वा सुरगणान् सर्वानिन्द्रोभूत् स्वयमेव सः ।\n\nततः पलायिताः सर्वे भयोद्विग्ना दिवौकसः ॥\n\nपुरंदरः पुरोधानं मंत्रयित्वा सुनिश्चितं ।\n\nनान्योस्ति तस्मादस्माकं त्राता श्रीमधुसूदनात् ॥\n\nइति संचिंत्य सर्वे ते प्रययुः परमेश्वरं ।\n\nसंस्तूयमानमृषिभिः सिद्धकिन्नरसेवितं ॥\n\nतां दृष्ट्वा पुण्डरीकाक्षः प्रणमेद् दण्डवद्भुवि ।\n\nऊचुः प्रांजल यश्चैते देवाः शक्र पुरोगमाः ॥\n\nनमोस्तु हरये तुभ्यं सर्वदुःखं च हारिणे ।\n\nसुराणामार्तिनाशाय सर्वेशाय नमो नमः ॥\n\nनमस्त्रिमूर्तये तुभ्यं सृष्टिस्थित्यंत कारिणि ।\n\nगुणातीताय शुद्धाय परतोपि पराय च ॥\n\nसर्वात्मने ननस्तेस्तु सर्वशक्ति युतायते ।\n\nसर्वज्ञाय सर्वलोकसाक्षिणे इति स्तुत्वा ॥\n\nसकलं तद्वृत्तांतं निवेदय शरणं गताः । \n\nसर्वे त्राहि नस्तं निहत्य च दुराचारो वलमुखा यथायात्य चिरणते ॥\n\nरक्षा स्माकं च शक्रस्य तथा कर्तुत्व मर्हसि ।\n\nश्रुत्वेदं वचनं तेषामिदमाह पुरंदरं ॥\n\nवृत्तांतमेतज्जानामि वलस्यास्य दुरात्मनः ।\n\nब्राह्मणा समया वापि न स वध्यः शिवेन वा ॥\n\nत्वयि वध्यः स भविता स दुरात्मान संशयः ।\n\nएतत् सर्वं महेशाय निवेदय पुरंदरः ॥\n\nस एव भगवान् सर्वमेतज्जानाति शंकरः ।\n\nतावत् तिलषिते सर्वं स विधास्याति गम्यतां ॥\n\n७४ब्)\n\nप्रसाद्यतां च यत्नेन त्वयासौ भक्तवत्सलः ।\n\nअथ प्रणम्य शक्तस्त्वं स मायातो ममांतिकं ॥\n\nआगत्य शुद्धभावोसौ प्रणम्य च कृतांजलिः । \n\nतुष्टुवे विविधैस्तोत्रैर्भक्ति गद्गदभाषितं माध्यानोपरतमीश्वरं ॥\n\nस्तोत्र पाथैर्वहुविधै मनुद्भवनिनादितैः ।\n\nमहद्भिः परितो ज्ञातं सर्वतदेव शेषतः ॥\n\nअस्य वध्य सवलोदुरात्मासौ भविष्यति ।\n\nस विध्य भेद्विज्ञाय शक्रमाहूय सन्निधिं ॥\n\nतस्मै तत्परमं ज्ञानं दत्वारोच् मिदं वचः ।\n\nत्रैलोक्यविजयाज्ञां एतत् त्रैलोक्य दुर्लभं ॥\n\nअशेषपापशमनं परात्मा स्वप्रकाशकं ।\n\nअखंडानंदनिलयमद्वैतपरमास्पदं ॥\n\nमनस्थैर्यः करं रोग शोकसंतापनाशनं ।\n\nवलपुष्टिकरं सम्यक् योगसिद्धिकरं महत् ॥\n\nनिषेव्यतामियं संवित् स्थीयतां च मतांतिके ।\n\nततो गत्वा वत्सरांते स वले जेष्यते त्वया ॥\n\nइत्येमुक्त समया प्रांजलिश्चेदमव्रवीत् ॥\n\nशक्र उवाच ॥\n\nदेवदेव महादेव सर्वज्ञ सर्वतत्ववित् ।\n\nविधिनाकेन सेव्योयं को वा मंत्रविशोधने ॥\n\nतर्पणस्वीकृतौ मंत्रः सविदे कृपया विभो ।\n\nसर्वमेतदशेषेण सांगोपांग वदस्व मे ॥\n\nश्रीशिव उवाच ॥\n\nशृणु शक्र महाभाग सर्वमेतद् वदामि ते ।\n\nश्रुत्वा गोपय यत्नेन तदेवाचर नित्यशः ॥\n\nत्रैलोक्यविजयाक्ष्यापानामानि प्रथम क्रमात् ।\n\nकथयामि तव स्नेहादति गुप्तानि सर्वतः ॥\n\nत्रैलोक्यविजया सिद्धिमासोथ शुद्धिमूलिका ।\n\nज्ञानं च सम्विदा श्यामा भंगा गंजारशायणा ॥\n\nयोगदा योगसंसेव्या योगमार्गाप्रदर्शिनी ।\n\nब्रह्माणी ब्रह्मसंभूता ब्रह्मानंदप्रदायिनी ॥\n\nवाग्देवता वशंकरी विजया विजयप्रदा ।\n\n७५अ)\n\nसमाधिरिवदाज्ञान नाशिनीत्वेकविंशतिः ॥\n\nश्वेतरक्तपीतकृष्णपुष्पभेदैश्चतुर्विधा ।\n\nश्वेतपुष्प ब्राह्मणी सा क्षत्रिया रक्तपुष्पिका ॥\n\nपीतपुष्पा तु वैश्या सा शूद्रा तु कृष्णपुष्पिका ।\n\nआकृष्णम्पत्राण्ये तेषा स विजानीया प्रयत्नतः ॥\n\nभर्जितानि घृतेनैव चूर्णितानि शिलातले ।\n\nत्रिकटु त्रिफला शृंगी कुष्टं धन्याक सैंधवं ॥\n\nशठी ताली स पत्रं चरूक्कलं नागकेसरं ।\n\nयवानी द्वयमेथी च जीरकत्वयमेव च ॥\n\nएतानि समभागानि रौद्रशुष्कानि चूर्णयेत् ।\n\nगृहीत्वा चूर्णमेतेषां संविच्चूर्णं तु तत्समं ॥\n\nउये च समं दत्वा सितातन्मिश्रयेद् गुडं ।\n\nमिश्रयित्वा चतुर्थांश समं मधु घृतं तथा ॥\n\nपुनः शिलातले पिष्ट्वा त्रिषुगंधो प्रवर्तयेत् ।\n\nस्वर्णादि पात्रे पुरतः स्थापयित्वा ततः क्रमात् ॥\n\nचतुर्भिर्मनुभिस्तासां शोधनं च समुच्चरेत् ।\n\nनिवेश्य तत्र पाल्यग्नं यथाविधि विशोधयेत् ॥\n\nओं सम्विदे ब्रह्मसंभूते ब्रह्मपुत्रि सदा नघे ।\n\nभैरवानां च तृप्त्यर्थं परित्रा भव सर्वदा ॥\n\nओं ब्राह्मण्यै नमः स्वाहा ॥ ब्राह्मणी शोधनमनुः ॥ \n\nओं सिद्धिमूलि क्रिये देवि हीनवोध प्रवोधिनि । \n\nराजाप्रजावशकरी शत्रूकंठ त्रिशूलिनी ॥ \n\nओं क्षत्रियायै नमः स्वाहा ॥ शोधयेद परा ततः ॥ \n\nअज्ञाने धनदीप्ताग्ने ज्वालाग्नि ब्रह्मरूपिणी ।\n\nआनंदस्याहुति प्रीतिं सम्यक् ज्ञानं प्रयच्छमे ॥\n\nओं ह्रीं वैश्यायै नमः स्वाहा ॥ शूद्रां शोधयेत् ततः ॥ ओं नमस्यामि \n\nयोगमारर्जप्रदर्शिनी ॥ \n\nत्रैलोक्य विजये मातः समाधि फलदा भव ॥ \n\nक्लीं शूद्रायै नमः स्वाहा ॥ ओं अमृते अमृतोद्भवे अमृतवषिणि ॥\n\n७५ब्)\n\nअमृतमाकर्षयाकर्षसिद्धिं देहि अमुकंमेव वशमानय स्वाहा ॥ \n\nइति पठित्वा तत्र आनंदभैरवानंदभैरव्योर्मंत्रवयत् ॥ \n\nशिवसोमो मातृकांतं कालभूवरुणानना ।\n\nवामकर्णसमायुक्तं वायुमूर्धेन्दु संयुतं ॥\n\nअनंदभैरवायेति शिखामंत्रं ततो वदेत् ।\n\nआनंदभैरवाप्या तु मानंद भैरवीं शृणु ॥\n\nपूर्ववद्वीजमालिख्य चंद्रं हित्वादिमंलयेत् ।\n\nकर्णे वामाक्षि संयोज्य सुधा देव्यै दृशोः * * ॥\n\nमूलमंत्रं सप्तवारं तस्योपरि नियोजयेत् ।\n\nआवाहन्यादि मुद्रां च धेनु योनी ततः परं ॥\n\nदिग्वंधनं छोटिकाभिः तालत्रयपुरःसरं ।\n\nदिव्यदृष्ट्या तथा पार्ष्णिघातैर्विघ्नान् विघातयेत् ॥\n\nसायुधा तर्पयेद् ब्रह्मरंध्रे मूलं जपन्मनुं ।\n\nगुरुं पद्मसहस्रारे तथा संकेतमुद्रया ॥\n\nत्रिधा वा तर्पयेद् भक्त्या सकृद्वापि निजेच्छया ।\n\nपरमाख्यं गुरुं तत्र परापर गुरुं ततः ॥\n\nतंत्रेणानंदभैरव्योस्तर्पयेच्च मनुं स्मरन् ।\n\nहृदये तर्पयेद् देवीं मूलेन तत्वमुद्रया ॥\n\nसम्विदात्रि सकृद्वापि तिलमुद्गप्रमाणया ।\n\nऐं ऐं वद २ वाग्वादिनि मम जिह्वाग्रे स्थिरी भवः सर्वं सत्वरवशंकरि \n\nस्वाहा ॥ इत्यकौ जुहुयान् मुखे । मुखामृतेरदिचैने स्वीकुर्यात् ततः ॥ \n\nदुग्धां तु घृतमाध्वीकसै करैर्नवलेन वा । \n\nसितयाथ गुदेनापि पंकेन कदलेन वा ॥\n\nयद्यद्वा मधुरं द्रव्यं पक्वाम्रं पनसादिकं ।\n\nतेन सर्वेण विजयां स्वीकुर्यात् साधकोत्तमः ॥\n\nदुग्ध योगेन विजया केवलानंददायिनी ।\n\nमहातेजस्करी चक्षुर्दोषादि विनिवारिणी ॥\n\nघृतेन मेधामाधत्ते वाग्देवी वशकारिणी ।\n\nप्रतिभा मुत्तमाधत्तेधिषणां चाति निर्मलं ॥\n\n७६अ)\n\nकफदोषानशेषांश्च मधुना सह नाशयेत् ।\n\nसैंधवेन महावह्नि प्रदास्याल्लवणेन च ॥\n\nसितयाथ गुडेनापि शूलाम्ल पित्तनाशिनी ।\n\nअतिसारोपशमनी श्वासकाश प्रमर्दिनी ॥\n\nआमवात समुद्भूत ग्रहणी विनिवारिणी ।\n\nसर्वैर्वा मधुरैर्युक्ता सर्वामयविनाशिनी ॥\n\nवलपुष्टिप्रदा चैव मधुरस्वरदायिनी ।\n\nज्ञानविज्ञानदा नित्यं शीलमार्गप्रकाशिनी ॥\n\nवहुनात्र किमुक्तेन केवलाचित् प्रकाशिनी । \n\nप्रकाशिता तव स्नेहात् सर्वमानवेषु गोपिता ।\n\nअथ स्वीकृत्य संचिंत्य सहस्रारे गुरुं यजेत् ॥ \n\nपादुकामंत्रमुच्चार्य चतुर्थ्यंतं निवेदयेत् ।\n\nपंचभूतोत्थ वीजैश्च गंधादि पंचकं दिशेत् ॥\n\nप्रणमे दंडवद्भूमौ जप्त्वा श्रीगुरुपादुकां ।\n\nइष्टदैवत्वतन्मंत्रं प्रजपन् विहरेत् कृती ॥\n\nएवमद्यात् ततः शक्र प्रत्यहं वत्सरं ततः ।\n\nतेजस्वी वलवान् वाग्मी मेधावी प्रियदर्शनः ॥\n\nरूपयौवनसंपन्नो नानागुणसमाश्रयः ।\n\nभविष्यति न संदेहो द्रव्यस्यास्य निषेवणात् ॥\n\nसंविदः केवलाया तु सेवनात् किं प्रसिध्यति ।\n\nसंविदासारयोर्मध्ये सम्विदैकगरीयसि ॥\n\nसंवित् प्रयोगते नेहं कर्तव्यः साधकोत्तमः ।\n\nएककालं द्विकालं वा त्रिकालं पंचकालकं ॥\n\nतोलकं वा तदर्धे वा तोलक द्वयमेव च ।\n\nन च न्यूनाधिकामात्रा यथा भवंति नित्यसः ॥\n\nन्यूनाधिका या मात्रा या फलंतक्षन्न जायते ।\n\nतस्मात् प्रमाणमात्रा हि कर्तव्या सिद्धिमिच्छता ॥\n\nएतत् ते कथितं सर्वं विजयाकल्पमुत्तमं ।\n\nप्रसादादचिरादन्यं वांछितं ते भविष्यति ॥\n\n७६ब्)\n\nइत्युक्तः समया शक्तो निर्भवानंदमार्दवैः ।\n\nभक्त्या परमया युक्तस्तत्कर्तुमुप चक्रमे ॥\n\nसंवत्सरं प्रतिदिनं प्रयतस्त्रिकालं शक्रो निषेव्य विजयां विधिना \n\nवसिष्ठ ॥ जित्वा वलासुरमभूथ देवराज प्रापप्य विश्वशमनस्य स \n\nलब्धकामः ॥ एतद्रहस्यमुदितं परमं निगूढं कुत्रापि नैव \n\nकमनीयमिदं कदाचित् ॥ उत्कंठया तव मयाननु पूर्ववृत्तं देवित्वमपि \n\nविधिना प्रविधीयता तत् ॥ \n\nइत्याचारसारतन्त्रे हरगौरीसंवादे परमरहस्यातिरहस्यकथने \n\nसंविदाकल्पे संविच्छोधनस्वीकारविधिः समाप्तः पटलः ॥\n\nअथ समयाचारः ॥ \n\nश्रीगणेशाय नमः ॥ \n\nपार्वत्युवाच ॥ \n\nभगवन् गुणगुणाधार सर्वत्र करुणानिधे ।\n\nइदानीं श्रोतुमिच्छामि समयाचारमुत्तमं ॥ १ ॥\n\nयत्पुरा समयाचारं पूर्वाम्नायेषु कीर्तितम् ।\n\nपुण्यश्च श्रोतुमिच्छामि षडाम्नायेषु कीर्तितं ॥ २ ॥\n\nकिं नाम समयानाथ तस्यश्चरणमुत्तमम् ।\n\nतस्य संकेत विज्ञानं वांछितं फलमश्नुते ॥ ३ ॥\n\nपूर्वाम्नायादि चाम्नायादेवताय प्रकीर्तिताः ।\n\nपृथक् पृथक् कृते नाथ पुनर्व्रूहि महेश्वर ॥ ४ ॥\n\nआम्नायाधिष्ठितानां च देवतां च पृथक् पृथक् ।\n\nजपमालासनानां च तेषां वद दयानिधे ॥ ५ ॥\n\nभैरव उवाच ॥\n\nशृणु देवि प्रवक्ष्यामि गुह्याद् गुह्यतरं महत् ।\n\nसमयाचारसंकेतं तत्वं परमदुर्लभं ॥ ६ ॥\n\nपूजनादिषु यः कालो देवता ये पृथक् पृथक् ।\n\nस कालः समयो नाम ये ज्ञात्वाऽमृतमश्नुते ॥ ७ ॥\n\nकालेष्वाचरणं देवि यस्य देवस्य यद्विधिः ।\n\nतं नाम समयाचारं देवानामपि दुर्लभं ॥ ८ ॥\n\n७७अ)\n\nसंकीर्तनात् पुनर्देवी रहस्यानां रहस्यकं ।\n\nसमयाचारसंकेतं नाम्ना तत्र प्रकीर्तितं ॥ ९ ॥\n\nअथवा समयाचारात् समयाचारमुच्यते ।\n\nसमया गोपनीयानां सदा गोप्या प्रकीर्तिताः ॥ १० ॥\n\nविधिना समया देवी ये भुंजंति च साधकः ।\n\nते नरास्तद्गता नित्यं भोगं कृत्वा सदा भुवि ॥ ११ ॥\n\nइत्येवं समयानाम्ना सिद्धगंधर्वसेविताः ।\n\nअस्या विधानकथनादिदृतंत्रं प्रकीर्तितं ॥ १२ ॥\n\nइदानी य च या देवी किं नाम समया भुवि ।\n\nकथितं विधिना भद्रे तत् शृणुष्व वरानने ॥ १३ ॥\n\nअस्य श्रीवाग्वादिनी मंत्रस्य ब्रह्मा ऋषिर्देवी विजयाशक्तिर्गायत्रीच्छंदो \n\nवाग्वादिनी देवता १ वीजं २ कीलकं ३ शक्तिः श्रीवाग्वादिनी प्रीत्यर्थे जपे \n\nविनियोगः ॥ \n\nएतैरंगन्यासं कृत्वा संविद्गृहीत्वा एवं पठनीयं मंत्रं ॥ \n\nऐं वद २ वाग्वादिनी सां स्वाहा ॥ इत्यनेन सप्ताभिमंत्रितं भक्षयेत् ॥ \n\nअथवा ऐं जय २ विजय एवं ब्रह्मस्वरूपिणी सर्वजन मे वशमानयेत् \n\nयनया स्वाहा ॥ इत्यनेन वा जपित्वा भक्षयेत् ॥ \n\nअथानंतरतो देवि समयास्तोत्रमुत्तमं ।\n\nयेन श्रुत्वा सिद्धि मूलीभक्षिता फलदा भवेत् ॥ २० ॥\n\nसंविदे ब्रह्मसंभूते ब्रह्मपुत्रि सदा नघे ।\n\nभैरवानंद हेतुस्तु स पठित्वा सदा भव ॥ २१ ॥\n\nनमामि यामिनी नाथां लेखालंकृतमस्तकम् ।\n\nभवानीं भवसंतापपविर्वाण सुधानिधिम् ॥ २२ ॥\n\nसिद्धिमूली श्रियो देवी हि न वोधप्रवोधिनि ।\n\nराजाप्रजावशकरी कालकंठी त्रिशूलिनी ॥ २३ ॥\n\nअज्ञानेंधन दीप्ताया ज्ञानाग्नि ज्वालरूपिणी ।\n\nआनंदाद्याहुतिः सम्यक् ज्ञानं प्रयच्छति ॥ २४ ॥\n\n७७ब्)\n\nदंडादिरूढ परिपूरित भोगमोक्ष शुंडक्रमेण मदनं \n\nजयकामिनीनाम् ।\n\nआराधयामि वहुशत्रु पराजयंति विश्वेश्वरीं त्रिभुवने विजयेति देवीम् ॥ २५ ॥\n\nआनंदानंदिनी वंदे सदानन्दे पद द्वयं ।\n\nउल्लास कदलीकंदे स्वच्छंदे वोधरूपिणी ॥ २६ ॥\n\nकवयति कविता लहरीं कुरुते तत्वार्थ दर्शनं पुंसां ।\n\nअपहरति दुरित निलयं किं किं न करोति संविदुल्लासः ॥ २७ ॥\n\nसंविदासमयोर्मध्ये संविदेव गरीयसी ।\n\nभक्षिताभवनाशाय निर्गंधा वोधरूपिणी ॥ २८ ॥\n\nसुसंवित् छूलिनी देवी विजया स चिदं कुरु ।\n\nवैष्णवी तुलसी तुंगा तेजो वल्लीरसेश्वरी ॥ २९ ॥\n\nविमर्शाद्वैतरत्वंतं वीरलक्ष्मीर्महोदरी ।\n\nसमया मोदिनी चैव सिद्धमौली महौषधी ॥ ३० ॥\n\nमातुलानी ज्ञानरूपा सिद्धविद्या सरस्वती ।\n\nयानि चैतानि नामानि सेवयेत् सिद्धिमूलिकाम् ॥ ३१ ॥\n\nसमाप्नोति परां विद्यां भुक्तिमुक्तिं च विंदति ।\n\nपांडित्यं सुकवित्वं च मंत्रसिद्धिं स विंदति ॥ ३२ ॥\n\nसमयां गोपयेद् यस्तु शिष्यभ्यश्चापि सुंदरि ।\n\nविना न समया देवि भुक्तिं मुक्तिं कथं लभेत् ॥ ३३ ॥\n\nविना समया देवि सामर्थ्यं नैव जायते ।\n\nसामर्थं सहितो देवि कार्याणि साधयेत् ॥ ३४ ॥\n\nविना समया पूजां न कुत्रापि शुभोदयी ।\n\nब्राह्मे मुहूर्ते चोत्थाय पक्षिता पापनाशिनी ॥ ३५ ॥\n\nतथा सूर्योदयो जाते मध्याह्ने भक्षिता तथा ।\n\nतथा पराह्ने विधिवत् सर्वपापविनाशनि ॥ ३६ ॥\n\nअर्धरात्रौ विशेषेण वांछितार्थ फलप्रदः ।\n\nविना तु समया देवि जपपूजादिकं चरेत् ॥ ३७ ॥\n\nनवसिद्धिमवाप्नोति अभिचाराय कल्पयेत् ।\n\nअपमृत्युहरानूनं रोगशोकविनाशिनी ॥ ३८ ॥\n\n७८अ)\n\nदुष्टशत्रुप्रशमनी सर्वलोकनिरंजनी ।\n\nसिद्धयो ह्यणिमाद्याश्च तस्य हस्ते सदैव हि ॥ ३९ ॥\n\nकायिकं वाचिकं चापि मानसं चैव दुःकृतं ।\n\nएतत् सर्वं क्षयं यांति ब्रह्महत्यादि पातकं ॥ ४० ॥\n\nसमयाभक्तिना येन समयाधारितास्तथा ।\n\nसमयापासिता येन रहितः सर्वकिल्विषैः ॥ ४१ ॥\n\nस शिवः स च योगी च स तपस्वी सती तथा ।\n\nस एव मुक्तिमार्गस्थः समया येन भक्षिता ॥ ४२ ॥\n\nभक्षयित्वा च समया यंत्रं मंत्रं जपेन्नरः ।\n\nसमंस्तत्फलमाप्नोति सत्यं सत्यं वरानने ॥ ४३ ॥\n\nविना च सम्या देवि मंत्रं जपति नित्यशः ।\n\nअल्पायुश्च भवेत् सद्यो देवता कोपयेद्ध्रुवम् ॥ ४४ ॥\n\nद्रव्यादिकमभावेपि नित्यं कर्म न लोपयेत् ।\n\nप्रमादा लोपयेद्यस्तु नारकी भवती ध्रुवं ॥ ४५ ॥\n\nद्रव्यं चतुर्दशविधि शृणु देवि पृथक् पृथक् ।\n\nतेषां मध्येन तं द्रव्ये द्वे नह्ये तु कदाचन ॥ ४६ ॥\n\nक्षीरं दधि च तक्रं च घृतं क्षौद्रं गुडं तथा ।\n\nशर्कराशीतलं तोय भैरमप्यारनालकं ॥ ४७ ॥\n\nआफूकं समया चैव धत्तूरं संविषं तथा ।\n\nधत्तूरं च विषं देवि द्रव्यं प्राणप्रहारकम् ॥ ४८ ॥\n\nअन्यानि यानि द्रव्याणि आनंदार्थं च भक्षयेत् ।\n\nआनंद परमं ब्रह्म पराशक्तिः सदाशिवः ॥ ४९ ॥\n\nद्रव्यशुध्यादि सकलमानंदार्थं च भक्षयेत् । \n\nआनन्दे चापमानेपि भक्षयेन् न कदाचन ॥ ५० ॥\n\nअतिपानाद् भवेत् सद्यो जपपूजादि निःफला ।\n\nबुद्धिनाशो भवेद् देवि ततो मात्रांमितां चरेत् ॥ ५२ ॥\n\nसा मात्रा वर्तते देवि ययानंदं प्रवर्तते ।\n\nइत्येवं समयाचार कथितश्च वरानने ॥ ५३ ॥\n\n७८ब्)\n\nद्रव्यादिशोधनार्थं तं मंत्रं शृणु वरानने ।\n\nगुरोः सकाशात् यंत्रमंत्रं नित्यं जपति यो नरः ॥ ५४ ॥\n\nतेनैव मनुनामंत्री षडंगंन्यास्माचरेत् ।\n\nन्यासं कृत्वा पुनर्मंत्री द्रव्यादीन् मंत्रयेद् बुधः ॥ ५५ ॥\n\nसप्ताभिमंत्रितं कृत्वा फलं सर्वं भवेद्ध्रुवम् ।\n\nगुरुं शिवं तथा देवीं निवेद्यां * च भक्षयेत् ॥ ५६ ॥\n\nकेवलं शिवरूपोहमित्यात्मानं विभावयेत् ।\n\nजीवः शिवः शिवो जीवः स जीवः केवलः शिवः ॥ ५७ ॥\n\nपाशवद्धः सदाजीवः पाशमुक्तः सदाशिवः ।\n\nसदाशिवमयो भूत्वा द्रव्यादीनां चरेद् यदि ॥ ५८ ॥\n\nस किल्विषादि रहितः साक्षाद्ब्रह्ममयो भवेत् ।\n\nसदाशिवमयो भूत्वा पंचमुद्रादिकं चरेत् ॥ ५९ ॥\n\nसर्वब्रह्ममयं यस्य स च दोषैर्न्न लिप्यते ।\n\nमोहाद् वा कामलोभाद्वायः कश्चिदिह वर्तते ॥ ६० ॥\n\nसोधमः साधकानां तु नारकी भवति ध्रुवम् ।\n\nसमयो नाम यः कालो मयाया पूर्वसूचितः ॥ ६१ ॥\n\nतदिदानीं प्रवक्ष्यामि जपार्थं शृणु सुंदरि ।\n\nप्रातमध्याह्नयोः काल प्रदोषश्च तृतीयकः ॥ ६२ ॥\n\nरात्रो प्रथमयामश्च चतुर्थः परिकीर्तितः ।\n\nपंचमं त्वर्धरात्रं च पंचकालाः प्रकीर्तिताः ॥ ६३ ॥\n\nदिनस्य प्रहरस्यादौ कालः प्रथम ईरितः ।\n\nदिनस्य मध्ये यः कालो द्वितीयः परिकीर्तितः ॥ ६४ ॥\n\nसूर्येऽस्ते रजनी प्राप्ते यः कालः स तृतीयकः ।\n\nब्राह्मे मुहूर्तेमवधि अर्धरात्रादनंतरं ॥ ६६ ॥\n\nयः कालो षष्ठको ज्ञेयो देवानामपि दुर्लभः ।\n\nशांतिः कर्म तथा वश्यं स्तंभनं द्वेषकं तथा ॥ ६७ ॥\n\nउच्चाटनं मारणं च षट्कर्माणि शृणु प्रिये ।\n\n७९अ)\n\nशांत्यर्थं प्रथमः कालो मध्यन्ये द्वेषणे तथा ॥ ६८ ॥\n\nतृतीयः स्तंभने प्रोक्तो चतुर्थो वशकर्मणि ।\n\nउच्चाटने पंचमश्च षष्ठो मारण कर्मणि ॥ ६९ ॥\n\nपद्मासनं स्वस्तिके प्रोक्तें विकटं द्वेषणे तथा ।\n\nस्तंभने कुक्कुटो विद्याद्वज्रयेद्वस्य कर्मणि ॥ ७० ॥\n\nमारणे भद्रकं विद्या दासनं षट् प्रकीर्तितं ॥\n\nइति समयास्तोत्रम् ॥\n\nतोयं यत् शांतिके प्रोक्तमग्नि वश्ये प्रकीर्तितः ।\n\nपृथिवी स्तंभने ज्ञेया आकाशे द्वेषणं तथा ॥ ७१ ॥\n\nवायुरुच्चाटने प्रोक्ताः पुनरग्निर्मारणे मतः ।\n\nयस्य भूतो देय देवी ततमंडलसंयुतम् ॥ ७२ ॥\n\nतत्तत्कर्म विधानार्थं कुर्वता निशितात्मना ।\n\nशीतांशु वीजं प्रथमेसलिस्य द्वितीयके ॥ ७३ ॥\n\nक्षोणी वीजं तृतीये च व्योमवीजं चतुर्थकम् ।\n\nपंचमं वायुवीजं च अग्निवीजं तु मारणे ॥ ७४ ॥\n\nइत्येव समयाकालो भेद पूर्वप्रकाशितः ।\n\nअथेदानीं प्रवक्ष्यामि आम्नाय फलकं तथा ॥ ७५ ॥\n\nसर्वाम्नायस्तदा जातो यदादि प्राची दिशि स्थितः ।\n\nसदाशिवोहं भगवानाचारः परिकीर्तितः ॥ ७६ ॥\n\nएवं दक्षिण आम्नायो दक्षिणस्यादिशि स्थितः ।\n\nएवं पश्चिम आम्नाय पश्चिमस्यां दिशि स्थितः ॥ ७७ ॥\n\nएवमुत्तर आम्नायः उत्तरस्यांदिशि स्थितः ।\n\nमुखमूर्ध्वं कृतं देवीं यत्प्रोक्तं त्वयि सन्निधौ ॥ ७८ ॥\n\nस ऊर्ध्वाम्नाय कथितो देवाअनामपि दुर्लभः ।\n\nअधोमुखं कृतं देवि यत्प्रोक्तो गिरिजे प्रिये ॥ ७९ ॥\n\nअधाम्नाय इत्युक्तः सत्यं सत्यं वरानने ।\n\nषडाम्नायश्च कथितश्चौत्पत्ति क्रमनामतः ॥ ८० ॥\n\nयस्मिन् यस्मिंश्चये देवी ते ते देवाथ प्रकीर्तिताः ।\n\nते ते देवाः प्रवक्ष्यामि साधकानां सुखाय च ॥ ८१ ॥\n\nश्रीविद्याभेदसहिता वाला च त्रिपुरा तथा ।\n\nभुवनेश्वरी अन्नपूर्णा पूर्वाम्नाये प्रकीर्तिताः ॥ ८२ ॥\n\nवसिनी वगला देवी त्वरितेन फलप्रदा ।\n\nमहिषासुरसंहंत्री महालक्ष्मीश्च दक्षिणा ॥\n\n७९ब्)\n\nयस्मिन् देवान् प्रवक्ष्यामि साधकानां सुखाय च ॥ ८३ ॥\n\nश्रीविद्या भेदसहिता वाला च त्रिपुरा च या ।\n\nभुवनेशी अन्नपूर्णा सर्वाम्नाये प्रकीर्तितः ॥ ८४ ॥\n\nमहासरस्वती विद्या तथा वाग्वादिनी च या ।\n\nप्रत्यंगिरा भवानी च पश्चिमाम्नाय देवता ॥ ८५ ॥\n\nकालिका भेद सहिता तारा भेदैश्च संयुता ।\n\nमाअंगी भैरवीच्छिन्ना तथा धूमावती मता ॥ ८६ ॥\n\nउत्तराम्नाय कथिता शीघ्रकार्य फलप्रदा ।\n\nसमस्त भेद सहिता देवताय प्रकीर्तिताः ॥ ८७ ॥\n\nद्वाविंशत्यक्षरी नाम दक्षिणाम्नाय संज्ञिकां ।\n\nपरा प्रासाद मंत्रश्च ऊर्ध्वार्धाय प्रकीर्तितः ॥ ८८ ॥\n\nनागशक्त्यादयो विद्या अधोम्नाये प्रकीर्तितः ।\n\nऊर्ध्वाम्नायोश्चाधश्च केवलं मोक्षदोर्भवेत् ॥ ८९ ॥\n\nधर्मार्थ काममोक्षार्थ आम्नायान्ये प्रकीर्तिताः ।\n\nयथोक्त विधिनाव भक्षे कृत्वा फलमवाप्नुयात् ॥ ९० ॥\n\nसर्वाम्नायदि सर्वेषां विधानार्थाप्य सुंदरि ।\n\nकृत्वा येनाशु लभते फलराशिकयोः परं ॥ ९१ ॥\n\nषट्कर्म फलदातॄणां सर्वाम्नाये प्रकीर्तितः ।\n\nउत्तराम्नाय देवेशि तेषामाशु फलप्रद ॥ ९२ ॥\n\nस्नातः शुक्लांवरो वीरः शुद्धवेषधरा तथा ।\n\nदेवपूजारतो नित्यं तथा च विपरो दिवा ॥ ९३ ॥\n\nनक्तं द्रव्यादिकं सर्वं यथा लाभेन चोत्तमं ।\n\nविधिवत् क्रियते शक्त्या सह सर्वफलं भवेत् ॥ ९४ ॥\n\nपूर्वाम्नायादि सर्वेषां मालां शृणु वदाम्यहं ।\n\nजप्ता येनाशु लभते फलैर्देवैः सुदुर्लभम् ॥ ९५ ॥\n\nअक्षमाला प्रथमतो मातृकारण रूपिणी ।\n\nअथ मुक्तमयी वापि मोक्ष फलप्रदायिनि ॥ ९५ ॥\n\nसर्वसिद्धिकरामाला सर्वराज्यवशंकरी ।\n\n८०अ)\n\nप्रवालमाला वश्यार्थे सर्वकार्य फलप्रदा ॥ ९६ ॥\n\nमाणिक्य रचितामाला साम्राज्य फलदायिनी ।\n\nपुत्रजीवकजामाला लक्ष्मीर्विद्या प्रदायिनी ॥ ९७ ॥\n\nपद्माक्षमाला रचिता यशो लक्ष्मीश्च जायते ।\n\nसुवर्णरौप्यमयीमाला स्फटिकी सर्वकामदा ॥ ९८ ॥\n\nरक्तचंदनजामालावश्य भोगप्रदायिनी ।\n\nरुद्राक्षनिर्मिता माला सर्वकामफलप्रदा ॥ ९९ ॥\n\nसर्वमाला प्रपूजार्थं चंदनादि प्रलेपिता ।\n\nसमाश्रित्य जपेद् विद्यां यथोक्त फलमश्नुते ॥ १०० ॥\n\nएतामालाश्च सुभगा पंचाम्नायेषु पूजिता ।\n\nउत्तराम्नाये या माला गिरिजे ते वदाम्यहम् ॥ १०१ ॥\n\nअथर्वणमयी माला सर्वोत्कृष्टा मता च या ।\n\nमहाशंखमयी चाथ वांछितार्थ फलप्रदा ॥ १०२ ॥\n\nस्फाटिकै रचिताचार्थ रुद्राक्ष फलसंभवा ।\n\nस्वर्णादि रत्नपर्यंतं रचितं फलदा मता ॥ १०३ ॥\n\nगुंजामाला तथा कार्या वांछितार्थ फलप्रदा ।\n\nउदुंवर फलस्यैव सूक्ष्मस्य च कृता च या ॥ १०४ ॥\n\nइत्यादि माला देवेशि कुर्वीत विधिवन्नरः ।\n\nअथेदानीं प्रवक्ष्यामि यंत्रस्य विधिमुत्तमं ॥ १०५ ॥\n\nभूर्ये षड्वर्ष पर्यंतं ताम्रे द्वादशमेव च ।\n\nरुक्मे च षड्व च * महाशंखे सहस्रकम् ॥ १०६ ॥\n\nस्वर्णे च स्फटिके चैव वर्षसंख्या न विद्यते ।\n\nसहसा कार्य सिध्यर्थं स्थापयेत् स्फटिकोपरि ॥ १०७ ॥\n\nयथोक्त विधिनालिख्य यथोक्तं पूजनं सदा ।\n\nवांछितं लभते मंत्री नान्यथा लभते फलम् ॥ १०८ ॥\n\nआसनानि प्रवक्ष्यामि शृणु देवि वदाम्यहं ।\n\nमेषासनं तु वश्यार्थे आकर्षे व्याघ्रचर्म च ॥ १०९ ॥\n\n८०ब्)\n\nशांतौ मृगाजिनं शस्तं मोक्षेषु व्याघ्रचर्मणि ।\n\nगोचर्म स्तंभने देवि स्तंभने च गवाजिनं ॥ ११० ॥\n\nचर्मोष्ट्रस्य तु उच्चाटे द्वेषे श्वानस्य चर्म च ।\n\nमारणे महिषं विद्यात् क्रमोद्दिष्टं तु वा चरेत् ॥ १११ ॥\n\nसर्वकामप्रदं देवि वस्त्रपट्टासनं तथा ।\n\nऊर्णासनं कंबलाद्यं सर्वकर्म सुपूजितं ॥ ११२ ॥\n\nदुःखदारिद्र्यशमनं विद्याकाठासनं प्रिये ।\n\nस्वर्णादि रक्तजं देवि महासौभाग्यवर्धनम् ॥ ११३ ॥\n\nशृणु देवि विशेषेण चोत्तराम्नायमासनम् ।\n\nयेनाशु लभते पुण्यं फलं चैव सुदुर्लभम् ॥ ११४ ॥\n\nसवासनं तु सुभगे मृतमुंडासनं तथा ।\n\nसा दर्शासनकं चापि मैथुनासनकं तथा ॥ ११५ ॥\n\nकृत मैथुनकं चापि वांछितार्थ फलप्रदं ॥ ११६ ॥\n\nजपस्थानादि देवेशि सिद्धितीर्थानियानि च ।\n\nसिद्धिपीठं सिद्धिक्षेत्रे गिरौ देवालये तथा ॥ ११७ ॥\n\nवटवृक्षे विश्ववृक्षे रंभाया विपिनेपि वा ।\n\nनद्यादितीरे वा कुर्याद्गुहा पर्वतमस्तके ॥ ११८ ॥\n\nशृणु देवि विशेषेण उत्तराम्नाय हेतवे ।\n\nवेश्यागृहे श्मशाने वा गत्वा मैथुन समाचरेत् ॥ ११९ ॥\n\nजपादिकं ततो देवि कृत्वा सु लभते फलं ।\n\nअथवा स्वगृहे रात्रौ भक्तिमान्यः समाचरेत् ॥ १२० ॥\n\nस प्राप्नोति फलं सर्वं चिंता भयविवर्जितः ।\n\nअथेदानीं प्रवक्ष्यामि भगपूजां समासतः ॥ १२१ ॥\n\nगुरौ सकाशात् यन्मंत्रं नित्यं जपति साधकः ।\n\nतेनैव मनुनामंत्री भगपूजां करोति च ॥ १२२ ॥\n\nतदा तु भगमध्ये तु चिंतयेद् ब्रह्मरूपिणीं ।\n\nशिवो भूत्वा स्मरेद् देहे त्वात्मानं च विभावयेत् ॥ १२३ ॥\n\nशक्तिः सा तन्मयी विद्यात्तवावै मैथुनं चरेत् ।\n\nयथोक्त कुरुते देवि प्राप्यते परमं पदम् ॥ १२४ ॥\n\nयानि कल्पित मंत्राणि कथितानि वरानने ।\n\n८१अ)\n\nज्ञातव्या यद्विधा देवि सर्वतंत्रेषु निश्चितं ॥ १२५ ॥\n\nमंत्राः केचित् प्रकथ्यंते कश्चिद् विद्या प्रकीर्तिताः ।\n\nउर्णामदेवता मंत्रा विद्या स्त्रीनाम तत् स्मृता ॥ १२६ ॥\n\nनपुंसका भवंत्येते मंत्राः सर्वसमीरितः ।\n\nपुमांसो हुं फडंतास्युः वाजांतास्युः स्त्रियो मताः ॥ १२७ ॥\n\nनपुंसका नमोंतास्युस्त्रिविधाजातिभिः पुनः ।\n\nग्रंथनं च विदर्भश्च संपुटो रोधनं तथा ॥ १२८ ॥\n\nयोगः फलवदित्येके कथिता फट् सु कर्मसु ।\n\nनामवर्णाश्च विधिना मंत्राणांतरितास्तथा ॥ १२९ ॥\n\nकुर्याद्ग्रंथनं नाम शांति कर्मणि शस्यते ।\n\nमंत्रार्ण द्वय मध्यस्थे साध्यानामाक्षरं लिखेत् ॥ १३० ॥\n\nविदर्भराष विजयो वश्य कर्मणि शस्यते ।\n\nआदावंते च मंत्रस्यान्नाम्नोसौ संपुटस्मृतः ॥ १३१ ॥\n\nप्रशस्तस्तंभने देवि यथोक्तं क्रियते यदि ।\n\nनाम्न अद्यंत मध्येषु मंत्रस्थोद्रोदनं मतं ॥ १३२ ॥\n\nविद्वेषण विधानेषु प्रशस्तमिदमीरितं ।\n\nमंत्रस्यांते भवेन् नाम योगः प्रोच्चाटने मतः ॥ १३३ ॥\n\nअन्ते नाम्नो भवेन् मंत्रः पल्लवो मारणे मतः ।\n\nआगतः शिववक्त्राच्च गतश्च गिरिजामुखे ॥ १३४ ॥\n\nतेन आगम तंत्राणि कथितानि वरानने ।\n\nपाणिकानि च शास्त्राणि कथितान्यागमस्य च ॥ १३५ ॥\n\nतानि तानि प्रकथ्यंते लोकाचाराणि सुंदरि ।\n\nआचारः कथितो यस्तु तया च कृतवान्भुवि ॥ १३६ ॥\n\nतस्याचारस्य नाम्ना च कुलाचारः प्रकीर्तितः ।\n\nपंचमुद्रादि रहितो दक्षिणाचारसंज्ञकः ॥ १३७ ॥\n\nनानामंत्राणि देवेशि यामलानि पृथक् पृथक् ।\n\nअपराणि च सर्वाणि मंत्राणां हृदयाणि च ॥ १३८ ॥\n\nसमासतः प्रवक्ष्यामि शृणु देवि वदाम्यहं ॥ १३८ ॥\n\n८१ब्)\n\nचतुःषष्ठीनि तंत्राणि यामलान्यष्ट सुंदरि ।\n\nअमराणि च त्रीणि स्युः कथयामि शुभानने ॥ १३९ ॥\n\nतंत्राणि वहुधा देवि मया पूर्वं प्रकाशितं ।\n\nयामलान्यत्र वक्ष्यामि अमराणि तथा पुनः ॥ १४० ॥\n\nविष्णुब्रह्मशिवानां च यामलानि पृथक् पृथक् ।\n\nशक्तेर्गणपतेश्चैव कार्तिके यस्य पृथक् पृथक् ॥ १४१ ॥\n\nसूर्यचंद्रमसोश्चैव कथितानि वरानने ।\n\nउड्डीशडामरं नाम भूतडामरकं तथा ॥ १४२ ॥\n\nशक्तिडामरकं नाम अमराणि च पार्वति ।\n\nकथं चाद्य प्रवक्ष्यामि तंत्राणि च वरानने ॥ १४३ ॥\n\nचतुषष्ठि च तंत्राणि विख्यातं वामकेश्वरे ।\n\nतस्मान्नोक्तानि तंत्रेषु कुलाचार गुरु शृणु ॥ १४४ ॥\n\nआगमाचारनिपुनः सर्वशास्त्रभृतांवर ।\n\nसुवेषधारि दक्षश्च सत्यवक्ता प्रियंवद ॥ १४५ ॥\n\nएव लक्षण संयुक्तश्चागमस्य गुरुर्मतः ।\n\nशिष्यस्त्वयि गुणैर्युक्तो गुरुभक्तिरतः सदा ॥ १४६ ॥\n\nधर्मकर्मादि युक्तश्च गुरुमंत्र परायणः ।\n\nसत्यमब्धिर्गुरौ मंत्रे देवपूजन तत्परः ॥ १४७ ॥\n\nगुरुणोद्दिष्टमार्गेण कृतवुद्धिरुदारधीः ।\n\nएवं लक्षणसंयुक्तो शिष्यश्चापि परीक्षकः ॥ १४८ ॥\n\nमाया निन्दादि रहितश्चालस्यादि विवर्जितः ।\n\nसमयाचारसंपन्नो धनाढ्यश्च त्रियावरः ॥ १४९ ॥\n\nश्रीसदाशिव उवाच ॥ १\n\nद्रव्यं पूजां प्रवक्ष्यामि पूजकाभीष्ट सिद्धयेत् ।\n\nज्ञात्वा मंत्रं विना सम्यक् फलमाप्नोति पूजने ॥ १५० ॥\n\nमद्यं मांसं तथा मत्स्यं मुद्रा मैथुनमेव च ।\n\nमकाराः पंच शुभगे सांग कर्मसु हेतवे ॥ १५१ ॥\n\nया सुरा सर्वमंत्रेषु कथिता भुवि दुर्लभा ।\n\nतथानाम भवेद् देवि तीर्थं यद्ज्ञान दुर्लभं ॥ १५२ ॥\n\n८२अ)\n\nपशूनां भक्ष योग्यानां मांसं देवि विनिर्मितम् ।\n\nदेविमंत्रे च विधिवत् तस्योक्ता सिद्धिरुत्तमाः ॥ १५३ ॥\n\nमांस भक्षणे कथिताअ ये मत्स्याश्च वरानने ।\n\nते रहस्ये मया प्रोक्ता मीनाः सिद्धिप्रदायकाः ॥ १५४ ॥\n\nगुडादि मध्ये निक्षिप्य कुर्वंति द्युति वर्धिनी ।\n\nमुद्रा तां विधि प्राहुश्चणकादींश्च भर्जितान् ॥ १५५ ॥\n\nयारोटिकापोलिका च भयेषु कथिता शुभा ।\n\nतस्यानाम भवेद् देवि मुद्रामुक्ति प्रदायिनी ॥ १५६ ॥\n\nभगे लिंगस्य योगेन मैथुनं यद्भवेत् प्रिये ।\n\nतस्य नाम भवेद् देवि पंचमं परिकीर्तितम् ॥ १५७ ॥\n\nप्रथमं तु भवेन् मद्ये मांसे चापि द्वितीयकं ।\n\nमत्स्ये ह्यपि तृतीयं स्यानाम मुद्रा चतुर्थकं ॥ १५८ ॥\n\nपंचमे मैथुनं विद्या पंचैते नाम तत् स्मृता ।\n\nपंचानां पंचनामानिमकाराणि वरानने ॥ १५९ ॥\n\nप्रथमस्य द्वितीयस्य तृतीयस्य चतुर्थयोः ।\n\nपंचमस्य तथा देविमकाराः पंचदुर्लभाः ॥ १६० ॥\n\nपंचमं देवि सर्वेषु मम प्राणो भवेत् प्रिये ।\n\nपंचमेन विना देवि चंडीमंत्रं वृथा जपेत् ॥ १६१ ॥\n\nयदि सर्वमकारेषु भ्रांतिं च कुरुते प्रिये ।\n\nतस्य सिद्धिः कथं देवि शक्तिमंत्रं जपेत् कथं ॥ १६२ ॥\n\nपंचमेन विना देवि भुक्तिमुक्तिः कथं भवेत् ।\n\nपंचमेन विना देवि कथं च फलदा भवेत् ॥ १६३ ॥\n\nपंचमेन विना देवि यदा नंदो भवेद्ध्रुवं ।\n\nतन्नाम मोक्षो विदुषां अनुधानां च पातकं ॥ १६४ ॥\n\nआनंदं परमं ब्रह्ममकारानंदसूचकं ।\n\nतथा विशेषतो देवि पंचमं परिकीर्तितं ॥ १६५ ॥\n\nभगस्य स्मरणे पुण्यं भगस्य दर्शने तथा ।\n\nभगस्य पूजने पुण्यं भगस्य पंचमे तथा ॥ १६६ ॥\n\nभगस्य पंचमे देवि यत्सुखं समजायते ।\n\n८२ब्)\n\nन तत्सुखं जपैर्होमैर्न्नदानैस्तपसा तथा ॥ १६७ ॥\n\nपंचमस्य कृते देवि यत्पुण्यं समजायते ।\n\nन तत्पुण्यसमं देवि कोटि तीर्थादि दर्शनं ॥ १६८ ॥\n\nजपहोमस्तथादानं दीक्षायोगादि कल्पना ।\n\nकृतपंचमभक्तस्य कलां नार्हंति षोडशीं ॥ १६९ ॥\n\nत्रयोदशाब्दादूर्ध्वं हि पंचविंशति वार्षिकीं ।\n\nअप्रसूना विशेषेण पंचमार्हा भवेत् प्रिये ॥ १७० ॥\n\nअप्रसूता विशेषेण प्रसूता वा प्रसूतिका ।\n\nअवश्यं पंचमं कुर्याच्छक्तिमात्रं महेश्वरि ॥ १७१ ॥\n\nपंचमे च कृते देवि यत् कुर्यात् पूजनादिकं ।\n\nतदक्षयं लभेत् पुण्यं नात्र कार्या विचारणा ॥ १७२ ॥\n\nगुरुं संतोषयेत् तत्र यत् पत्नी वा सुता दिवा ।\n\nनानाभरणवस्त्राद्यैस्तथा द्रव्येण सुंदरि ॥ १७३ ॥\n\nपंचमार्था यथा शक्तिस्तस्यां कुर्याच्च पंचमं ।\n\nतस्यास्तोत्रं प्रकुर्याच्च विशेषेण शृणु प्रिये ॥ १७४ ॥\n\nद्रव्येण भूषणैश्चैव वसना लिंगनादिभिः ।\n\nस्नानार्थं देवतानां च रहस्यं परमं शृणु ॥ १७५ ॥\n\nयेन स्नाते कृते देवि देवता सुप्रसीदति ।\n\nरात्रौ पंचमकारेषु कृत्वा पंचममुत्तमम् ॥ १७६ ॥\n\nभगमध्येषु यद्द्रव्यं गृह्नीयाच्च प्रयत्नतः ।\n\nतस्या कुंडोद्भवं तोयं विज्ञेयं भुक्तिमुक्तिदम् ॥ १७७ ॥\n\nलभते भाग्य योगेण देवतानां च दुर्लभं ।\n\nतस्मिन् किंचिज्जलं क्षिप्त्वा ताम्रपात्रेषु धारयेत् ॥ १७८ ॥\n\nतं द्रव्यं स्नानमात्रेण देवता सुप्रसीदति ।\n\nस्त्रियो रजश्च प्रथम यस्मिन्वयसि जायते ॥ १७९ ॥\n\nगृहीयात्राशु शुभगे ब्रह्मादीनां च दुर्लभं ।\n\nस्वयंभू कुसुमं नाम देवतानां च प्रीतये ॥ १८० ॥\n\nयदि भाग्यवसाद् देवि लभते कुसुमं त्विदम् ।\n\nतत्तस्वदेवतानां च प्रकुर्यात् स्नानमुत्तमं ॥ १८१ ॥\n\nवांछितं लभते मंत्री सत्यं सत्यं वरानने ।\n\n८३अ)\n\nस्वगुरुर्दत्तमंत्रेण षडंगन्यासमाचरेत् ॥ १८२ ॥\n\nशक्तिदेहे स्वदेहे वा पंचमं कारयेत् ततः ।\n\nततो जपादिकं कुर्याच्चाक्षयं लभते फलम् ॥ १८३ ॥\n\nइदं रहस्यं कथितं देवता स्नान हेतवे ।\n\nषडाम्नायेषु तंत्रेषु रहस्यमिदमीरितम् ॥ १८४ ॥\n\nउत्तराम्नाय मंत्रेषु प्रकुर्याच्च विशेषतः ।\n\nजीवती भर्तरी नारीणां पंचमं कारयेत् प्रिये ॥ १८५ ॥\n\nतस्या भगस्य यद्रव्यं तच्चकुंडोद्भवमुच्यते ।\n\nमृते भर्तरि नारीणां पंचमं कारयेद् यदि ॥ १८६ ॥\n\nतस्या भगस्य यद्द्रव्यं तच्च गोलोद्भवं मृतं ।\n\nकुंडगोलोद्भवे द्रव्यं अभावे शृणु सुंदरि ॥ १८७ ॥\n\nकथं स्नानं प्रकुर्याच्च देवतातोष हेतवे ।\n\nयस्य कस्य तरोः पुण्यं गृहीचाशु प्रयत्नतः ॥ १८८ ॥\n\nतेषा मध्ये द्वयं ग्राह्यं हस्ताभ्यां मनसा तदा ।\n\nउभयोः पंचमं तत्र कुर्वीत विधिवन्नरः ॥ १८९ ॥\n\nरक्तचंदन घृष्टेन जलै चैव क्षिपेत् तदा ।\n\nतज्जलेन प्रकुर्वीत देवता स्नानमुत्तमं ॥ १९० ॥\n\nवांछितं फलमाप्नोति सत्यं सत्यं वरानने ।\n\nवल्ली पुष्पाणि सर्वाणि तरोः पुष्पाणि यानि च ॥ १९१ ॥\n\nऔषधीषु च सर्वासु यानि पुष्पाणिकानि च ।\n\nतानि सर्वाणि शुभगे देवताभ्यो नियोजयेत् ॥ १९२ ॥\n\nसर्वाम्नाये ष्वधिष्ठानं तुलसी वर्जितानि च ।\n\nअपराजिताः पुष्पं च द्वयं पुष्पं च यद्भवेत् ॥ १९३ ॥\n\nकरवीरस्य यत्पुण्यं यत्पुष्पं बुध्वजीवकं ।\n\nकमलस्य च यत्पुष्पं यत्पुष्पं पंचकस्य च ॥ १९४ ॥\n\nविशेषतश्च योग्यानि सर्वपुष्पेषु सुंदरि ।\n\nपत्राणां विल्वपत्राणि पूजार्थे च शु * नने ॥ १९५ ॥\n\nअथेदानीं प्रवक्ष्यामि जपार्थे पीठमुत्तमं ।\n\nकृते पूर्णगिरिं योग्यं त्रेता उपान संज्ञकं ॥ १९६ ॥\n\n८३ब्)\n\nजालंधरे द्वापरे तु कामपीठं कलौयुगे ।\n\nचतुःपीठानि शुभगे शक्तिदेहेषु यानि तत् ॥ १९७ ॥\n\nतानि चत्वारि वक्ष्यामि गुह्याद्गुह्यतराणि च ।\n\nशक्तिः सर्वशरीरं तु पीठं पूर्णगिरिं मतं ॥ १९८ ॥\n\nतस्याः शिरश्च सुभगे उड्यानं कीर्तितं मया ।\n\nस्तनौं जालंधरे ज्ञेयं कामपीठं भगस्मृतं ॥ १९९ ॥\n\nसर्वेषु कामपीठं यद्देवानामपि दुर्लभं ।\n\nयेषु पीठेषु संस्थित्वायं यं यं मंत्रं जपेत् प्रिये ॥ २०० ॥\n\nतत्तस्य फलमाप्नोति देवता सुप्रसीदति ।\n\nसर्वांतफलमाप्नोति देवता सुप्रसीदति ॥ २०१ ॥\n\nसर्वासां वलिदानं च देवतानां शृणु प्रिये ॥ २०१ ॥\n\nयेन कृत्वासुलभये यथेच्छं फलमुत्तमं ।\n\nनित्यं स्वभोजने काले मूलमंत्रेण साधकः ॥ २०२ ॥\n\nकारयेद् वलिदानं च भोजनात् प्रथमं प्रिये ।\n\nततश्चानंदते देवि शुचिस्तद्गतवान् भवेत् ॥ २०३ ॥\n\nवलिं समुद्धरे यत्नादेकांते स्थापयेत् तदा ।\n\nस्थापयित्वा वलिं तत्र विहरेच्च यथा सुखं ॥ २०४ ॥\n\nउत्तराम्नाय देवेशि मातंगीया प्रकीर्तिताः ।\n\nतस्यां वलिं भोजनांते विनैवाचमने कृते ॥ २०५ ॥\n\nमूलमंत्रेण शुभगे वलिं कृत्वा प्रयत्नतः ।\n\nकिंचिज्जपादिकं कृत्वा तत आचमनादिकं ॥ २०६ ॥\n\nपुनश्चरात्रौ सर्वेषां वलिं कृत्वा प्रयत्नतः ।\n\nयथोक्त विधिना कुर्याद् यथोक्तं फलमश्नुते ॥ २०७ ॥\n\nबलिश्च विविधो देव्यः सात्विको राजसस्तथा ।\n\nसात्विको वलराख्यातो मांसरक्तादि वर्जितः ॥ २०८ ॥\n\nराजसो मांसरक्तादि युक्तः संप्रोच्यते प्रिये ।\n\nसाधकास्त्रिविधा प्रोक्ता सात्विका राजसामता ॥ २०९ ॥\n\nतामसाश्च तथा देवी तेषां वक्ष्यामि लक्षणं ॥ २१० ॥\n\nसात्विकं वलिदानादि नित्यं कुर्यात् प्रयत्नतः ॥ २११ ॥\n\n८४अ)\n\nराजसोराजस गुणैर्युक्तो नित्यं शुभानने ।\n\nराजसंबलिदानादि सुवेषै राजसैर्युतः ॥ २१२ ॥\n\nतामसास्तामसगुणैरोषादि संयुतः प्रिये ।\n\nन श्रद्धा बलिदानेषु पूजनादिषु सुंदरि ॥ २१३ ॥\n\nन स्तोत्र पठने देवि नाम मात्रेण साधकः ।\n\nअथेदानीं प्रवक्ष्यामि मम मंत्राणि सुंदरि ॥ २१४ ॥\n\nयान्यत्र मम मंत्राणि प्रसिद्धानि स्वभावतः ।\n\nअघोराख्य महामंत्रमापदुद्धारणं तथा ॥ २१५ ॥\n\nचिंतामणिं तथा देवि तथा मृत्युंजयंवरं ।\n\nचंडोवरं च सुभगे अर्धनारी नटेश्वरं ॥ २१६ ॥\n\nनाना तंत्रेषु देवेशि मम मंत्राणि यानि च ।\n\nज्ञातव्यानि सदा भद्रे षडाम्नायेषु तानि च ॥ २१७ ॥\n\nवामाचारेण वा देवि जप्त्वा फलमवाप्नुयात् ।\n\nदक्षिणाचार योगेन जप्त्वा फलमवाप्नुयात् ॥ २१८ ॥\n\nविषोपतश्च शुभगे मम मंत्राणि यानि च ।\n\nसर्वाम्नायेन विधिना शीघ्रकाल फलप्रदः ॥ २१९ ॥\n\nनाना पापहरा देवी मंत्राः कामदुघा प्रिये ।\n\nयं यं मंत्रं जपे देवि वीरस्तद्गतमानसः ॥ २२० ॥\n\nतं तं भावं समासाद्य फलं तल्लभते नरः ।\n\nतव मंत्राणि देवेशि मम मंत्राणि यानि च ॥ २२१ ॥\n\nयानि यानि प्रसिद्धानि तानि तानि च तानि च ।\n\nयथा स्वयंभुवा देवि वेदाश्चत्वार कीर्तितः ॥ २२२ ॥\n\nतातव्यानादि संसिद्धां पर्येण्य देवताः ।\n\nपारंपर्येपि ते ज्ञेया श्रुताम्नायेषु भेदतः ॥ २२३ ॥\n\nतथा त्वयि मया प्रोक्ता षडाम्नायाश्च संनिधौ ।\n\nस चाम्नाय श्रुति ज्ञेयः श्रुतिश्च वेदतो लभेत् ॥ २२४ ॥\n\nअतस्त्वयापि गिरिजे गोपनीयः स्वयोनिवत् ।\n\n८४ब्)\n\nअथातः संप्रवक्ष्यामि रहस्यं परमं शुभं ॥ २२५ ॥\n\nबहुमंत्री यदा * * साधको दैव योगतः ।\n\nअत्र कस्य जपं कुर्यात् सज्जनादिभिरेव च ॥ २२६ ॥\n\nसर्वदेव नमस्कारं नित्यं कुर्यात् प्रयत्नतः ।\n\nजापादिकं ततस्यैव यस्य संगते मनः ॥ २२७ ॥\n\nगुरोर्गृहीत मंत्रं तु जप्त्वा त्यजति साधकः ।\n\nदुष्टाचारात् प्रमादाद्वा आलस्याद्वापि सुंदरि ॥ २२८ ॥\n\nशंकया वा गृहीतस्य कथनं यत्र कुत्रचित् ।\n\nहीनवीर्यमवाप्नोति मंत्रादिकं वरानने ॥ २२९ ॥\n\nइत्यादि दोषनाशार्थं विधानं शृणु सांप्रतम् ।\n\nप्रथमं जननं नाम जीवनं तु द्वितीयकं ॥ २३० ॥\n\nतृतीयं ताडनं नाम गोपनं दशमं स्मृतं ।\n\nपंचममभिषेकश्च विमुखी कर्णषष्ठकम् ॥ २३१ ॥\n\nआप्यायनं सप्तमं तु अष्टमं तर्पणं मतं ।\n\nनवमं दीपनं नाम गोपनं दशमं स्मृतं ॥ २३२ ॥\n\nमनूनां मातृका मध्यादुद्धारो जननं मतं ।\n\nमंत्रवर्णान् जपेन्नित्यं प्रणवांतरितान् क्रमात् ॥ २३३ ॥\n\nएतज्जीवनकं नाम ताडनं शृणु धापरं ।\n\nमनुवर्णान् समालिप्य ताडयेच्चंदनांभसा ॥ २३४ ॥\n\nप्रत्येकं वायुनामंत्री ताडनं नाम तत् स्मृतम् ॥ २३५ ॥\n\nमनुलिप्य विधानेन यदा मंत्रार्णसंख्यया ।\n\nअश्वत्थ पल्लवैर्मंत्रमभिषिंचेद्विशुद्धये ॥ २३६ ॥\n\nसंचिंत्यमनसा मंत्री ज्योतिर्मंत्रेण निर्दहेत् ।\n\nमंत्रे मलत्रये देवि विमली करणे त्विदम् ॥ २३७ ॥\n\nताल व्योमाग्नि मनुयुक् दंडीज्योतीर्थमनुर्मतः ।\n\nकुशोदकेन जप्तेन प्रत्यणं प्रोक्षणं मनोः ॥ २३८ ॥\n\nतेन मंत्रेण विधिवदेतदाप्यायनं शुभं ।\n\nनयुना वारिणा मंत्र तर्पणं तर्पणं भवेत् ॥ २३९ ॥\n\n८५अ)\n\nतारमाया रमायोगं मनोद्वीपनमुच्यते ।\n\nजप्यमानस्य गोपनं त्वपनंत्वप्रकाशनम् ॥ २४० ॥\n\nएते च दशसंस्काराः सर्वमंत्रेषु गोपिता ।\n\nएतान् कृता जपेन् मंत्रं स दोषरहितः प्रिये ॥ २४१ ॥\n\nनिर्गुणं यत्परं ब्रह्म आकादि विवर्जितं ।\n\nसाकारं यद् भवेद् देवि वहुधा तर्पणादिषु ॥ २४२ ॥\n\nदृश्यते तु तथा चात्र राद्यात्वं सर्व देहिनाम् ।\n\nएकमेवापरंब्रह्म ज्योतिरूपमनक्षरम् ॥ २४३ ॥\n\nसाकारं यदि जायेत स्वेच्छया तु वरानने ।\n\nरूपद्वयं तथा भूत्वा देहिनां देहमव्ययं ॥ २४४ ॥\n\nभकारांते च तद्ब्रह्म लिंगाकारं स्वरूपतः ।\n\nकेचित् सुभगे जानंति लिंगाकारस्य रूपिणः ॥ २४५ ॥\n\nभगाकारस्य सेवेत विदुषो ज्ञानिनः सदा ।\n\nस्त्रीजाति रूपा सर्वत्र सर्वदेहेषु या मता ॥ २४६ ॥\n\nसा शक्तिरूपा विज्ञेया पुरुषः शिवरूपवान् ।\n\nतासां भगस्त्रिकोणं च कुण्डं प्रोक्तं तु चोत्तमं ॥ २४७ ॥\n\nपुरुषस्य लिंगं यद् देवि शिवो ज्ञेयः सनातनः ।\n\nतत्त तेषां विशेषाश्च नरदेहे वरानने ॥ २४८ ॥\n\nशक्तिः शिवश्च विज्ञेयो मम संकेतमुत्तमम् ।\n\nभगः कुंडं च सुभगे शिवो लिंगं प्रकीर्तितम् ॥ २४९ ॥\n\nरजस्तु अग्निः सुभगे भगमध्येषु क्षेपणम् ।\n\nआज्यरूपं मतं शुक्रं मनोहोता प्रकीर्तितः ॥ २५० ॥\n\nफलरूपं च तत्रैव एषा संसारकामना ।\n\nएवं विज्ञाययो मंत्री मनोरूपं च ब्रह्मवित् ॥ २५१ ॥\n\nनित्यं होमयिता देवि तस्य पुण्यमनंतकम् ।\n\nयं यं कामादिकं देवि मनसा चिंत्यकारयेत् ॥ २५२ ॥\n\nन दोषस्तत्र विज्ञेयस्तं तं काममवाप्नुयात् ।\n\nयथोक्त देवता चाराद्यथोक्त फलमश्नुते ॥ २५३ ॥\n\n८५ब्)\n\nआयुर्लक्ष्मीर्यशोदेवि कीर्तिं च मोक्षमाप्नुयात् ।\n\nअस्मिन् स्तोत्रे च समया यामया परिकीर्तिताः ॥ २५४ ॥\n\nसा पूर्वं विजयाकल्पे चतुर्थांसंप्रकीर्तिताः ।\n\nइमां विद्यां च तंत्रेस्मिन् रहस्या ये प्रकीर्तिताः ॥ २५५ ॥\n\nगोप्तव्याश्च प्रयत्नेन कथनीया न कस्यचित् ॥ २५६ ॥\n\nगोप्यागोप्य पुनर्गोप्यागोप्यागोप्या पुनः पुनः ॥ २५६ ॥\n\nगोप्यागोप्या पुनर्गोप्या जननीजार गर्भवत् ।\n\nअंतृशक्ताश्च सुभगे वहिः शैवा च वैष्णवाः ॥ २५७ ॥\n\nएवं ये साधकालोके फलमायुर्नसंशयः ।\n\nआचारो मम देवेशि तवाचारोपि च प्रिये ॥ २५८ ॥\n\nदिवसो गोपनं कृत्वा रात्रौ चैव समाचरेत् ।\n\nनानाशक्ति सहालापैर्ये कुर्वंति च साधकाः ॥ २५९ ॥\n\nते शीघ्रकालां सुभगे फलं प्राप्ताश्च मानवाः ।\n\nआद्र शुष्कविभागेन द्विधाचारः पुनः शृणु ॥ २६० ॥\n\nआद्राचारः स विज्ञेयो मकरैः पंचभिर्युतः ।\n\nमकरैः पंचरहितः शुष्काचारः प्रकीर्तितः ॥ २६१ ॥\n\nकलौ विशेषतो देवि आद्राचार फलप्रदः ।\n\nपूर्वाम्नायेषु कथिता नाना तंत्रे च देवताः ॥ २६२ ॥\n\nविद्यामंत्र विभागेन ते देवाश्चाद्रतः कलौ ।\n\nविशेषात् फलदा देवि साधकानां जितात्मनाम् ॥ २६३ ॥\n\nरहस्यं शृणु देवेशि परमां गोपनं सदा ।\n\nसर्वाम्नायाश्च कथितास्तव पार्श्वे पृथक् पृथक् ॥ २६४ ॥\n\nसर्वेभ्यश्चोत्तराम्नाय पश्चात् संकीर्तिते मया ।\n\nगोप्याद्गोप्यतरो गुह्यो गुह्याद्गुह्यतरो महान् ॥ २६५ ॥\n\nउत्तराम्नाय सुभगे सदा गोप्यः प्रकीर्तितः ।\n\nयदिवेत्त्वत् समालोके नारी भवति निश्चला ॥ २६६ ॥\n\n८६अ)\n\nमत्समः पुरुषो देवि साधको यदि भूतले ।\n\nभ्रांति मायाति रहितस्तदा साधयितुं प्रिये ॥ २६७ ॥\n\nसक्तश्च साधको देवि अन्यथा हास्यतां व्रजेत् ।\n\nआगमाचारस्तु प्रिये सर्वदा गोपनः स्मृतः ॥ २६८ ॥\n\nउत्तराम्नायो देवेशि विशेषाद् गोपनः कलौ ।\n\nसाधकास्तु कलौ देवि माया निद्रादि संयुतः ॥ २६९ ॥\n\nअजितेन्द्रिया लोके या यथोक्ताचारवर्जिताः ।\n\nअहं वुद्धिरता नित्यं तस्माद्गोप्याद्विशेषतः ॥ २७० ॥\n\nसुपरीक्षिताय पुत्राय विनीताय प्रकाशयेत् ।\n\nश्रष्ठेभः साधकेभ्यश्च न प्रकाश्यं कदाचन ॥ २७१ ॥\n\nयदि चेद्वै वरारोहे साधकोपि प्रकाशयेत् ।\n\nसिद्धिहानिस्तु लभते सदा तस्य प्रकाशनात् ॥ २७१ ॥\n\nअतस्तु गोपयेद् देवि यदित्वं मम वल्लभा ।\n\nउत्तराम्नाये या माला कथिता भुविदुर्लभा ॥ २७२ ॥\n\nतासामभावे सुभगे मालां शृणु वदाम्यहं ।\n\nअथ वर्णमयी माला अलाभे हस्तयर्वजा ॥ २७३ ॥\n\nमहाशंखमयी माला अभावे स्फाटिकी मता ।\n\nस्फाटिक्याश्च अभावे तु रुद्राक्ष फलनिर्मिता ॥ २७४ ॥\n\nरुद्राक्षमाला भावे तु कमस्य फलैश्चया ।\n\nआसनान्युत्तराम्नाये कथितानि शुभानने ॥ २७५ ॥\n\nसर्वाभावे व्याघ्रचर्म ऐणं वा कंवलादिकं ।\n\nयत्र पूजा अभावे तु प्रतिमासु प्रपूजयेत् ॥ २७६ ॥\n\nजले अग्नौ पृथिव्यां च सूर्ये वा हृदि सुंदरि ।\n\nताम्रे वा लेखयित्वा तु नित्यं वा सर्पजेत् प्रिये ॥ २७७ ॥\n\nदीपस्य ज्योतिर्मध्ये तु मूलमंत्रेण पूजयेत् ।\n\nसर्वत्र सर्वपूजांसु मूले नैव प्रपूजयेत् ॥ २७८ ॥\n\n८६ब्)\n\nविसर्जनांत मूलेन मनसा ब्रह्मचिंतयेत् ।\n\nसर्वद्रव्याद्य भावे तु आर्द्रकं तु प्रकीर्तितम् ॥ २७९ ॥\n\nजलं वा तत्र क्षीरं वा भक्षयेत् कर्ममाचरेत् ।\n\nमकार पंचाभावे तु पंचमं कारयेत् प्रिये ॥ २८० ॥\n\nअभावे पंचमे देवि मनसा पंचमं चरेत् ।\n\nएवं श्रुत्वा ततो देवि समयाचारमुत्तमं ॥ २८१ ॥\n\nसा शिवा च प्रसन्ना भूद्याथा तथ्य प्रकाशनात् ।\n\nशिवोप्यंतः प्रसन्नोभूत् स्वयं च परमेश्वरः ॥ २८२ ॥\n\nतदा प्रसन्न मनसा उवाच गिरिजां प्रति ।\n\nसर्वाण्यागम तंत्राणि यानि यान्यपि सुंदरि ॥ २८३ ॥\n\nतंत्रादीण्यपि सर्वाणि विद्याम्नायादि कान्यपि ।\n\nचतुर्युगेषु वर्तंते पारपायोपदेशतः ॥ २८४ ॥\n\nतेषां वेदयिता केचिन्न समर्थोस्मि भूतले ।\n\nकृपया तव देवेशि किंचित् किं वर्णितं शुभं ॥ २८५ ॥\n\nअतो ज्ञात्वा मया देवि यत् किंचिद्वर्णितं शुभं ।\n\nएतत्सर्वं तु नियतं सर्वस्वमिद मे प्रिये ॥ २८६ ॥\n\nराज्यं देयं शिरोदेयं न देयं तंत्रमद्भुतं ।\n\nषडाम्नायेषु कथितं तंत्रं परमदुर्लभं ॥ २८७ ॥\n\nतथा गोप्यं च शुभगे मातृजारपदं यथा ।\n\nयदि चेद्वै वरारोहे मया तुभ्यं प्रकाशितं ॥ २८८ ॥\n\nअतस्तु गोपयेन्नित्यं यदित्वं मम वल्लभा ॥ २८९ ॥\n\nइति श्रीपार्वतीश्वरसंवादे समयाचारं सम्पूर्णम् ॥ \n\nश्रीगुरुगणेशाय नमः ॥ \n\nश्रीमद्भैरवशेखरं प्रविलसच्चंद्रामृतं प्लावितं \n\nक्षेत्राधीश्वरयोगिनी मुनिगणैः सिद्धैः समाराधितं । \n\nआनंदार्णवकं परात्मकमिदं साक्षात् त्रिखंडामृतं वन्दे \n\nश्रीप्रथमंकरांवुजगतं पात्रं विशुद्धिप्रदं ॥ १ ॥ \n\n८७अ)\n\nहैमं मीन रसावहंदथितयादत्तं च पेयादिभिः किंचिच्चंचल \n\nरक्तपंकजदृशा तस्मै समावेदितम् ।\n\nवामे स्वादुतरं विशुद्धिकरणं पाणौ निधायात्मके वंदे पात्रमहं \n\nद्वितीयमधुना नंदैक संवर्धनं ॥ २ ॥\n\nसर्वाम्नाय कलाकलाप कलितं कौतूहल द्योतनं चंद्रोपेन्द्र कृशानु \n\nशंभु वसा ब्रह्मादिभिः सेवितं । \n\nध्यातं देवगणैः परं मुनिवरैर्मोक्षार्थिभिः सर्वदाः वंदे \n\nपात्रमहं तृतीयमधुना विज्ञानवोधक्षमं ॥ ३ ॥\n\nद्रव्यं मीनरसावहं हरिहर ब्रह्मादिभिः पूजितं मुद्रा मैथुन धर्म \n\nकर्म निरतं क्षाराम्लतिक्ताश्रितं ।\n\nआचार्याष्टक सिद्धभैरव कुलाधीशेन संशोधितं पायात् \n\nपंचमकारतत्व सहितं पात्रं चतुर्थं नमः ॥ ४ ॥\n\nसर्वं धर्मकलागमाधिक परं वेदैर्मुखैर्भाषितं देवानामपि \n\nदुर्लभं सुखकरं गुप्तं रहस्यान्वितं ।\n\nआनंदोद्भवनादविंदु परमा योगीन सद्भैरवं पीतं ब्रह्ममयं \n\nसदोदितकरं पात्रं भजे पंचमं ॥ ५ ॥\n\nछत्रं चामर भद्रपीठ परमानंदोधिकः पातुमां रामाराज्य \n\nमनोहरं शुभकरं संयोज्य साम्राज्यदं ।\n\nनाना व्याधि भवां *? कार हरणं जन्मादि निर्नाशनं श्रीमत्सुंदरि \n\nतर्पणाद्रवरसंपात्रं भजे षष्ठमं ॥ ६ ॥\n\nजाग्रत्स्वप्नसुषुप्ति तूर्यपुरतो चैतन्य साक्षीप्रदं \n\nविद्युद्भास्करचंद्रसेन्द्र धनुषो ज्योतिः कलाव्याधितम् ।\n\nईडा पिंगल मध्यमादि चलया सत्कुण्डली चोर्धगं पात्रं सप्तम \n\nपूरणे नत्वरयानन्दादिकं पातुमान् ॥ ७ ॥\n\nखड्गं पादुकमज्जनं च गुटिका सारस्वतं यत्पदं \n\nमृत्युर्वंचनमुग्रकालहरणं देहस्थितं कारणं ।\n\n८७ब्)\n\nवाचा सिद्धिकरं मनस्थिरकरं वश्याज्जगज्जोषितं पात्रं \n\nचाष्टममष्टसिद्धिकरणं प्रौढं प्रसन्नं सदा ॥ ८ ॥\n\nसर्वानंदकरं सदाशिवपदं द्वंद्वैकमुक्तिप्रदं \n\nसाम्राज्यं सुखदं मनोरथकरं अज्ञानविध्वंसनं ।\n\nआयुःकीर्तियशोविवर्धनकरं संसारमोहछिदं पात्रं \n\nयन्नवनाथ शक्तिजननं प्रौढः प्रतापोदितं ॥ ९ ॥\n\nइति श्रीरुद्रयामले तन्त्रे पात्रवन्दननवस्तोत्रं समाप्तं ॥\n\nश्रीगणेशाय नमः ॥ \n\nअथोलूककल्पः ॥ \n\nरुद्राज्ञापयति तेन विष्णुसत्वेन उलूक आगच्छ २ प्रविश २ धुन २ आकर्षय २ \n\nमंडल प्रवेशय २ स्वाहा ॥ उलूकस्य शिरश्चैव हरिताल मनःशिला ।\n\nअनेन चांजनं कृत्वा दृश्यते स चराचरं ।\n\nविधानानि विचित्राणि वीवराणि च पश्यति ॥\n\nउलूकस्य वसा चैव नवनीतसमन्वितं ।\n\nगोरोचनसमायुक्ता अंतर्धूमेन पाचयेत् ॥\n\nअजनेनांजयेन्नेत्रं दृश्यते स चराचरं ।\n\nउलूकस्य रसं चैव आत्मरक्तसमन्वितं ॥\n\nत्रिकटुकेन समायुक्तं अंजयेत् तेन चक्षुषु ।\n\nअदृश्यकरणं सद्यो नात्र कार्या विचारणा ॥\n\nउलूकस्य च मांसानि तगरं चंदनं तथा ।\n\nकुंकुमेन समायुक्तं पेषयेद्रोचना सह ॥\n\nअन्नेपानेन दातव्यं स्त्री वा पुरुषे वश्यवा ।\n\nसर्ववश्यं भवेत् तस्य स्वात्मं स्व च परस्व च ॥\n\nउलूकस्य च पक्षाणि विडालस्य नखानि च ।\n\nपादापांशु समासाद्य काकपक्षेण सैव हि ॥\n\nकटुकीफलसमायुक्तं होमयित्वा वशीकरं ।\n\nविद्वेषश्च न संदेहो भवते शत्रुषु क्षयं ॥\n\nउलूकस्य तथास्थीनि राजिकात्व च मेव च ॥ \n\n८८अ)\n\nकटुकीतैलसमायुक्ता सोध्यते साधकोत्तमः ।\n\nमारयेन्नात्र संदेहो सर्वस्यादेहधारणं ॥\n\nअथ मंत्रः ॥ अष्टोत्तरशतं जपेत् ॥ \n\nओं ह्रीं ह्रैं ह्रः हुं फट् नमः ॥ ओं नमो भगवत्यै आर्यतारा देव्यै पुरा \n\nदेवासुरे युद्धे विवाहे वस्य संस्थिता ।\n\nतस्य वाहनमत्युग्र उलूकोनामसोत्तमः ।\n\nतस्येष्टे समारुह्ये दानवानां वधोश्रितः ॥\n\nशुक्र उवाच ॥\n\nकथंचरमते भूमौ कथमाहारमेव च ।\n\nकीदृशं कर्म कुरुते स च काकि तु कीदृशी ॥\n\nअल्पायुश्चयोर्मत्यै अल्पवीर्यस्तथापरे ।\n\nरोगादयो न वाध्यंते वहु क्लेशवशं कुतः ॥\n\nहितार्थसर्वसत्वानां व्रूहि कामांगनाशनः ॥\n\nईश्वर उवाच ॥\n\nसाधु साधु महावाहो साधकानां हिताय च ।\n\nवचनं शृणु वक्ष्यामि प्रियासि त्वं यथाकुलं ॥\n\nपर्वते हिमवत्कूटे वचनं वहु भयाकुले ।\n\nततः पिवति पानीयं दुर्गा दुर्गा समुक्षये ॥\n\nतत्र स्थाने स्थितौ सौ हि छुबुको नामनामतः ।\n\nबिडाल सदृशं नेत्र कर्णौ वापि तथैव च ॥\n\nदिवाकरस्तस्य शत्रु मांसाशी च तथैव च ।\n\nदिवसंतिषुते नेत्रौ रात्रौचर्या समाचरे ॥\n\nअधुना संप्रवक्ष्यामि लक्षणं तस्य तादृशं ।\n\nसौभाग्यकरणं साध्वी विद्वेषोच्चाटनं तथा ॥\n\nचातुर्थिकविनाशीनं सर्वज्वरविनाशनं ।\n\nएकाहिकं द्व्याहिकं च भूतापस्मारनाशनं ॥\n\nसंप्राण शमया याति गरुडस्य च पन्नग ।\n\nउलूक चक्षुरादाय गोरोचनसमन्वितं ॥\n\nवारिणा सह दातव्यं वशीकरणमुत्तमं ।\n\nउलूक जिह्वा मुद्धृत्य धर्तूररससमभावितं ॥\n\n८८ब्)\n\nधूपं यस्या प्रदातव्यं विद्वेषोच्चाटनं भवेत् ।\n\nउलूकस्य च कर्णौ द्वौ पिंडिका च समन्वितं ॥\n\nसूक्ष्मचूर्णं ततः कृत्वा मस्तके यस्य निक्षिपेत् ।\n\nअथ पानेषु भक्षेषु पुष्पेषु तिलकेषु च ॥ \n\nगंधयुक्ते तथावस्त्रे यस्य दद्यात् कदाचन ।\n\nनारी तस्य वशं यांति स्वात्मनेन धनेन वा ॥\n\nजनाः सर्वे वशं यांति यावज्जीवं न संशयः ।\n\nनिशाचरस्य नेत्रे द्वे मधु ज्येष्टिःकयै सह ॥\n\nहरितालस्य कर्षौ द्वौ काकमाची समांसकैः ।\n\nअंतर्धूमं दहेत् सर्वं छागी मूत्रेण भावयेत् ॥\n\nनेत्राणामंजनं दद्याच्चातुर्थिक विनाशनं ।\n\nमंगस्य तद्रोमाणि यवसक्तु समन्वितं ॥\n\nतिलतैलेनसंयुक्तं यस्य धूपं प्रदा * येत् ।\n\nभूतग्रहा च कुष्मांडां डाकिनी साकिनी तथा ॥\n\nनाममात्रेण दत्तेन कुर्वंत्या वेशणं क्षणात् ।\n\nपलायंते ततो सर्वे दशासु विदशासु च ॥\n\nक्षयमा * स्तथायांति सिद्धगणा मृगा इव ।\n\nउलूक दक्षिणं पक्षं श्वेतसूत्रेण वंधयेत् ॥\n\nदक्षिणे कर्णमूले तु द्व्याहिकं हरति ज्वरं ।\n\nउलूकस्योत्तरं पक्षं रक्तसूत्रेणवंधयेत् ॥\n\nदक्षिणे कर्णमूले तु त्र्याहिकं हरति ज्वरं ।\n\nमांगल्यं पुच्छपक्षैस्तु पंचरंगेन भावितः ॥\n\nयस्य पक्षगले वध्वा त्र्याहिकं तस्य नश्यति ।\n\nवधातु दक्षिणे वाहुमंगल्यं दक्षिणे पदं ॥\n\nपूर्वोक्तं चाक्षयं दद्या सक्र वीजप्रणाशनं ।\n\n८९अ)\n\nउलूकस्य पदं वामंभुजा वामेन बंधयेत् ॥\n\nदुष्टज्वरप्रशमनं सर्वज्वरविनाशनं ।\n\nनिशाचरस्य रक्तस्तु द्विस्त्री रक्त समंन्वितं ॥\n\nयस्य नाम लिखेद्भूर्जे कृष्णसूत्रेण वेष्टयेत् ।\n\nशिखाग्रे वंधयित्वा तु तस्य चोच्चाटनोत्तमं ॥\n\nततः क्षीरेणसंक्षाल्य पुनः शांति भविष्यति ।\n\nउलूक्सय च मांसानि धूपं यस्य प्रदापयेत् ॥\n\nसर्वे ग्रहा विनश्यंति नात्र कार्या विचारणा ।\n\nउलूकस्य तथा चांत्रं लेपो यस्य प्रदापयेत् ॥\n\nएकविंशसमायुक्तो सोर्शरोगैः प्रमुच्यते ।\n\nपिंडिका कंडुरोगैश्च मुक्तो भवति तत्क्षणात् ॥\n\nसर्वे रोगाः पलायंते सिंहस्याग्रे गजा इव ।\n\nउलूकस्य तु पादं तु श्रोतोजनसमन्वितं ॥\n\nछायाशुष्कं ततो कृत्वा नेत्राणामंजयेत् तु यः ।\n\nदत्तमात्रेण तेनैव सोदृशो भवति क्षणात् ॥\n\nनिर्मलानि च नेत्राणि सदा तस्य भवंति च ।\n\nइदं रहस्यं परमं न देयं यस्य कस्यचित् ॥\n\nपापात्मेषु न दातव्यं दातव्यं भक्तवत्सले ।\n\nइत्यौ चसनसे शास्त्रे कल्पं नक्तचरं अलं ॥\n\nअथ द्वितीय कल्पवर्वरष्यस्यलिष्यते ॥ \n\nवर्वरो रात्रि पक्षिनी सायोमटते सदा ॥\n\nतस्य कर्मं च किं प्रोक्तं प्रसादं कुरु संकर ॥\n\nशिव उवाच ॥\n\nशृणु देवि प्रदातव्यं रहस्यं परमं प्रिये ।\n\nनिशायां रमते शोपि माचुषोणां विद्याषु च ॥\n\nशौनको नाम ऋषयः मंगलो नाम संभवः ।\n\nतस्य श्रापददौ ब्रह्मा उलूको पक्षिको भवेत् ॥\n\n८९ब्)\n\nतस्य कर्म प्रवक्ष्यामि विधानेन तु पार्वति ।\n\nन तिथिर्न च नक्षत्रं न च नात्योपवासनं ॥ \n\nन वारं न जपो होमं कालवेलादिवर्जितं ।\n\nकेवलं भावनागम्यं कुर्यात् कर्मं यथोचितं ॥\n\nउलूकशौनकश्चैव * वारारात्रि पक्षिकः ।\n\nमंगलस्थलशिरः षट्नामानि तस्य च ॥\n\nअथ उलूकस्य प्रयोगः ॥ \n\nनामुक्तां मोहनस्तंभने उच्चाटनं रक्षणं मारणं वशीकरण \n\nव्ययेत् ॥ यदुक्तं उलूकस्य च नेत्रे च रोचनागौरसर्षपा । \n\nकुंकुमं नागपुष्पं च समभागानि कारयेत् ॥ \n\nनेशप्तदिवसं भूषंडनिधापयेत् ॥ \n\nयस्य दद्यामुखोवासं स वस्यो मरणांतकं ।\n\nउलूकस्य च नेत्रे द्वे मार्जरस्य तथैव च ॥\n\nएकत्र मिलितं कृत्वा वक्त्री कुर्याद् विचक्षणः ।\n\nमहातैलेन प्रज्वाल्य श्मशाने वा चतुष्पथे ॥\n\nतथैव कज्जलं ग्राह्यं नेत्रे तत्कालमंजयेत् ।\n\nदत्तमात्रेण तेनैव नष्टच्छायो भवेन् नरः ॥\n\nउलूकचंचु संग्राह्य गोरोचना कुंकुमेन तु ।\n\nतत्समं नागपुष्पेषु समभागेन चूर्णयेत् ॥\n\nअनेन तिलकं कुर्यात् त्रैलोक्यं वशमानयेत् ।\n\nउलूकस्य च जिह्वाया अजा गंध मनःशिला ॥\n\nवचाचर्मवटं कुष्टं मत्स्या शृंगावरोचनं ।\n\nकुंकुमं चाश्वलालाशु गोमूत्रेण च पेषणात् ॥\n\nअनेन तिलकं कुर्यात् राजस्त्रीवशमानयेत् ।\n\nउलूकस्य शिरोग्राह्यं वायसश्चवस्तथा ॥\n\nएकत्र धूपदि च तु विद्वेषो जायते क्षणात् ।\n\nउलूकस्य च ग्रीवायां मार्जारस्य नखस्तथा ॥\n\n९०अ)\n\nउन्मत्तकरसंग्राह्य निंबकाष्ठास्थि मानुषं ।\n\nएकत्र गुटिकां कृत्वा शत्रुहारेषु निक्षिपेत् ॥\n\nउच्चाटयेन् न संदेहो यदि शत्रसमोपि च ।\n\nउलूकस्य तु वै क्रोडं मत्स्यतैलेन वर्वपेत् ॥\n\nमहाकेक्षे ददेदग्धं नवेभांडेन दापयेत् ।\n\nचुह्ल्याग्रे तत्क्षिपेत् भांडं यावत् सप्तदिनानि च ॥\n\nअस्तमे दिवसे प्राप्ते मृयते तंतु तत्क्षणात् ।\n\nउलूकस्य तु पक्षानि अंतर्धूमेन दापयेत् ॥\n\nसूक्ष्मचूर्णं ततः कृत्वा घृतेन सहपाचयेत् ।\n\nतेनैवाज्ञित नेत्रस्तु लोकानां कुरुते वशं ॥\n\nउलूक मांस नेत्रे च महामज्जा तथैव च ।\n\nरोचनेन क्षतं युक्तं मत्स्यतैलेन भावयेत् ॥\n\nतत् तैलं ग्राहये यत्नात् शरीरोभ्यंजनं ततः ।\n\nतेन पृष्ठे वशं यांति यावज्जीवं न संशयः ॥\n\nउलूकस्य तु चास्थीनि ग्राहयेच्च तथैव च ।\n\nअजास्तु मानुषस्यास्थि तत् युक्तं स्वात्मने तुमं ॥\n\nअनेन लेपयेल्लिंगं प्रमदानि च वशीकरं ।\n\nउलूकस्य पदं रक्तं अनामरक्तलोचनं ॥\n\nलिखित्वा साध्यनाम्नैव या पाद्यं च संपुटं ।\n\nभूर्जपत्रे तु संरक्षेत् रक्तसूत्रेण वेष्टयेत् ॥\n\nवाहुकंठे शिखायां वा धारयेत् तं वशं नयेत् ।\n\nउलूकस्य काकपक्षाणि सर्पस्यापि च कंचुकीं ॥\n\nमूषकश्च तथा विष्टा गुग्गुलं घृतमेव च ।\n\nएष धूपवरं चोक्तं सर्वदुष्टविनाशनं ॥\n\nस्कंदन नदीगणा सद्यापवना ब्रह्मराक्षसा ।\n\nअतिग्रहश्च डाकिन्या धूपोन्मादन नाशनं ॥\n\nदत्त मात्रेण धूपेण दुष्टाराशु पलायते ।\n\n९०ब्)\n\nउलूकस्य च जंघा च परा च तपरीषकं ॥\n\nरोचनं कुंकुमं चैव तिलकं कारयेत् ततः ।\n\nदृष्टमात्रेण तेनैव वश्यो भवति गर्विता ॥\n\nउलूकस्य समग्रं वै अंतर्धूपेन दापयेत् ।\n\nसूक्ष्मचूर्णं ततो कृत्वा छागी मूत्रेण भावयेत् ॥\n\nयमूत्र भावयेद्यल शरीरे चानुलेपयेत् ।\n\nलेपमात्रेण तेणैव सद्यो ज्वरनाशनं ॥\n\nअन्य कर्म सहस्राणि कुरुते नात्र संशयः ।\n\nउलूकस्य शिरोग्राह्या हरि बालमनःशिला ॥\n\nअनेनां जयते चक्षुः पश्यते स चराचरं ।\n\nअथ पदादि तस्यैव दह्ययित्वा सुवर्णयेत् ॥\n\nपादलेपो प्रदातव्य योजनानां शतं व्रजेत् ।\n\nउलूकस्य जिह्वाया कालीष्य वहुमालती ॥\n\nसंयुतं तेन कृत्वा च गुटिका त्रिलोहेन तु वेष्टयेत् ।\n\nमुखप्रक्षेप मात्रेण दृश्यो भवति तत्क्षणात् ॥\n\nउलूकस्य तु पक्षाणि मंत्रितानि च सप्तधा ।\n\nस्थापयित्वान्यपि द्वारे यावच्छत्र मतद्गतं ॥\n\nअथ मंत्रः ॥\n\nओं नमो कालरात्रि त्रिशूलहस्तमहिषवाहिनि रुद्रकपालमालाकृतशेषरे \n\nआगच्छ भगवती अतुलवलकारिणी सर्वकर्माणिमेव संकुरु महेश्वर \n\nआज्ञापयति ॥ श्रीं श्रीं श्रीं फट् स्वाहा ॥ \n\nउलूकस्य च विष्ठा च वालामोथो सुसंयुतं ॥ \n\nदद्यात् शिरसि यस्यैव स वश्यो मराणान्वितं ॥ \n\nउलूकस्य तु लिंगानि पारावत पुरीषकं ।\n\nरोचना कुंकुमैर्युक्तं तिलकं कारयेत् ततः ॥\n\nउलूक हृदयं ग्राह्य गोरोचनसमास्तुते ।\n\n९१)\n\nसप्तवारान्मंत्रयित्वा चक्षुस्तेनैवमंजयेत् ॥\n\nदृष्टमात्रेण तेनैव तस्यैव वश्यो भवति तत्क्षणं ॥\n\nअथ मंत्र प्रवक्ष्यामि यद्दत्तो शंभुना मुने ।\n\nसर्वसिद्धिकरं ह्येत सर्वसृष्टि प्रदायकं ॥\n\nओं नमो महायक्षिणी अमुकवशमानय स्वाहा ॥\n\nछुछुंदरी खंजरीस्तु क्षारकोट प्रपेषयेत् ।\n\nमायामादास्तु संयुक्त चतुर्थ्यां च रवौ दिने ॥\n\nविंदुनाद स्थितं मूर्ध्नि प्रथमं वीजमुक्तमं ।\n\nपंचमस्या द्वितीयं तु पंचमस्वरवेदिने ॥\n\nविसर्गयुक्तं देवेशि तृतीयं वर्णमुत्तमं ।\n\nसूयमज्जां स्वरोपेते विंदुयुक्तं सुरेश्वरि ॥\n\nचतुर्थे भवते विप्र स्वर उषष्ठे प्रकीर्तिण ।\n\nओंकारयुक्तं च तया नमस्कारं तु विन्यसेत् ॥\n\nअष्टाक्षरमिदं मंत्रं सर्वसिद्धिप्रदायकां ॥\n\nओं नमो लोहितपिंगलाय मातंगराजाय स्त्रीणां रुधिरस्तंभय २ मुद्ग २ \n\nलक २ कीलय २ चिलि २ स्वाहा ॥ अयं स्त्रीणामतिरजोनिवारणमंत्र ॥ \n\nइति द्वितीयकल्पं च उलूकस्य अलंकृतं ॥ शुभमस्तु ॥"
    }
]